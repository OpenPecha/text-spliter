༄། །མཚོན་འོག་འབྱུང་བ་རླུང་གི་ས་རླུང་གི་གནས་སོ། །རྐང་འོག་འབྱུང་བ་མེའི་ས་མཁྲིས་པའི་གནས་སོ། །ཆག་གི་འོག་འབྱུང་བ་ཆུའི་ས་བདག་ན་གྱི་གནས་སོ། །ཟས་དང་སྤྱོད་ལམ་བསྟན་པ་ནི། རླུང་གི་ནད་མཐའ་དག་ལ། དྲོ་སར་དལ་བར་འདུག །མེ་ལ་སྲོ་ཞིང་བྱུག་པ་བྱེད། རྩམ་པ་
བཱ་ད། པི་ཏ། ཀ་ཕ། བཱ་ད། སརྦ། པི་ཏ། བཱ་ད། ཀ་པ། པི་ཏ། ཀ་པ། བཱ་ད། པི་ཏ། ཀ་ཕ། དང་མར། ཤ་དང་དེའི་ཁུ་བ་གཏོང་། མཁྲིས་པའི་ནད་ལ་བཱ་ལ་དང་ཤྲི་ཁཎ་གཉིས་ཞིབ་པར་བཏགས་ལ་ཆུར་སྦྱར་བའི་བྱུག་པ་བྱེད།
རླང་ མཁྲིས་པ་ བད་ཀན་རླུང་ སྦྲུལ་ མཁྲིས་པ་ རླུང་ བད་ཀན མཁྲིས་པ བད་ཀན་ རླུང་ མཁྲིས་པ། བད་ཀན གྲང་སར་བསྡད། ནད་ཚབས་ཆེ་ན་ལྟོ་བཀག་གཏོང་། གཞན་པག་ཐུག་ཁོ་ན་བསྟེན་ནོ། །བད་ཀུན་ལ་གྲང་དྲོ་རན་པར་བྱས་ལ་དལ་
ཛཾུ། ཛ་ལུ་ཀ །རཀྟ། ལ་བཀ །བ་ཨིས། མ་ཊུ་ཀ ཧཾ་ས་རཛ། མ་ཡཱུ་ར། པཱ་ཎི། རཀྟ། བུས་འཆག །སྲན་རྩམ་སོགས་ཟས་ཡང་ཞིང་འཇུ་བའི་རིགས་བསྟེན། བཅུད་ཅན་དང་ལྕི་བའི་རིགས་འཛེམ་མོ། །དངུལ་ཆུ་འདུལ་
ཤག སྲིན་བུ་པདྨ་ཅན ཁྲག ཕྲེག་བ བྱ་རོག སྦལ་པ ངང་པའི་རྐྱལ་པོ་ རྨ་བྱ་ ཆུ་ ཁྲག་ ལུགས་ལ། རྡོ་གཞོང་གི་ནང་དུ་དངུལ་ཆུ་ཞོ་ཉི་ཤུ་རྩ་བཞི་བླུག །དེ་དང་རྫ་རྙིང་པའམ་སོ་ཕག་ཁྱོར་གང་ཙམ་དང་མཉམ་དུ་ཉིན་གཉིས་
པཱ་ཎི། མ་ཚ་ལི། རེ་བ། རཀྟ། པཱ་ཎི། ཙི་རི། རེ་བ། པཱ་ཎི། ཀ་ཕུ་ཏྲ། ཀུ་ཀྐིུཊི། ཀྱི་བར་དུ་ཉེད། དེ་ནས་ཆུ་གཙང་མར་བསྲིངས་ཏེ་དངུལ་ཆུ་དང་ས་རང་སར་ཕྱེ། ཆུ་ཁོག་མ་ཕྱེད་ཙམ་བླུག་དེ་ལ་འབྲས་བུ་གསུམ་དང་
ཆུ་ ཉ རྟ ཁྲག ཆུ་ བྱིའུ་ རྟ ཆུ ཕུག་རོན་ ཁྱིམ་བྱ་ རྒྱ་གར་སྟོད་ཇ་ཞིབ་པར་བཏགས་པ་ཁྱོར་གང་ཙམ་ཞིག་བླུག །གོང་གི་དངུལ་ཆུ་རས་གཙང་མས་དྲིལ་ལ་སྐུད་པས་ཁ་བསྡམས་ཏེ་

ཆུར་སོར་བཞི་ཙམ་མ་རེག་པར་ཁེབས་གཅོད་ལ་གཏགས་ཏེ་ཁ་ལེགས་པར་བསྒྲིགས་ནས་རླངས་པ་མི་འཆོར་བ་བྱེད། ཉི་མའི་བཞི་ཆ་གཅིག་ཙམ་མེ་བཏང་ལ་རླངས་པས་བཙོས། ཆུ་གྲང་ཐག་ཆོད་པ་དང་བཏོན་ཏེ་རྡོ་གཞོང་ལེགས་པར་བཀྲུས་པའི་ནང་དུ་
བླུགས་ལ་ཤིང་གྷི་ཝ་ཀྭ་རའི་ཤིང་གཞོགས་དང་མཉམ་དུ་ཉིན་གསུམ་གྱི་བར་གྲིབ་མ་ལ་བརྡུང་བ་དང་ཉི་མ་ལ་བསྲོ་བ་ཆུ་ཚོད་རེ་ཙམ་གྱི་བར་རེ་མོས་སུ་བྱེད། དེ་ནས་ཤིང་ཆེ་ལ་ཆང་གར་མས་ཁུ་བ་བྱས་ནས་ཉིན་གསུམ་གྱི་བར་ལ་ཉེད་ཅིང་། འདི་ནས་
གཟུང་ཉིན་རེར་ཉི་མར་འཇོག་ཐེངས་གཉིས་ཙམ་ལས་སྔོན་མ་ལུགས་ཀྱི་རེ་མོས་མི་དགོས། དེ་ནས་སྐྱེས་པའི་ཆུ་དང་རའི་འོ་མ། བའི་འོམ། བ་སར་པའི་ཆུ་རྣམས་དང་མཉམ་དུ་རིམ་པ་བཞིན་ཉིན་གསུམ་རེ་ཉེད། དེ་ནས་ཉི་མ་མེ་ཏོག་གི་ལོ་མ་
ལོགས་སུ་བརྡུངས་པའི་ཁུ་བ། སྒོག་སྐྱ་རྫོགས་པའི་ཁུ་བ། བ་སར་པའི་ཆུ་རྣམས་དང་མཉམ་དུ་གོ་རིམ་བཞིན་ཉིན་རེ་ཉེད། དེ་ནས་མུ་ཟི་སེར་པོ་ཞོ་ཉི་ཤུ་རྩ་བཞི་ཞིབ་པར་བཏགས། ལྕགས་སྣོད་དུ་བ་མར་སར་པ་བསྐོལ་བའི་བཙག་ཆོད་བ་དང་
བཏབ་ལ་མེ་ཅུང་ཟད་བཏང་ནས་བའི་འོ་མའི་ནང་དུ་དལ་བུས་བླུག་ལ་སྙིགས་མ་མ་ཤོར་བ་བྱེད་ཅིང་། འཁང་པ་དང་། མར་དང་འོ་མ་གཉིས་འདྲེས་ནས་མུ་ཟི་གཏིང་དུ་འཁུར་བ་ལྟར་ཆགས་ཡོད་པ་དེ་དང་གོང་གི་དངུལ་ཆུ་གཉིས་བསྲེས་ནས་ཅུང་ཟད་ཉེད།
རྡོ་གཞོང་ཞིག་ཏུ་སུ་མ་ལ་ཞོ་ཕྱེད་བཞིར་རའི་འོ་མ་ཅུང་ཟད་རེ་བླུག་ནས་ཉེད། ཡང་སྐམ་པ་དང་ལྡུགས་པ་སོགས་ཉིན་གསུམ་གྱི་བར་བྱེད། བ་སར་པའི་ཆུ་དང་འོ་མ་སོ་སོར་རིམ་བཞིན་ཉིན་གསུམ་རེའི་བར་གོང་བཞིན་སྐམ་འཐག་བྱས་ལ་ཚར་བ་དང་གོང་
གི་དངུལ་ཆུ་དང་མུ་ཟིའི་ཟླ་ལ་བསྲེས། རྡོ་གཞོང་ནང་དུ་རྒྱ་ཚ་ཞོ་དོ་སྐྱེས་པའི་ཆུ་དང་མཉམ་དུ་སྐམ་འཐག་གོང་བཞིན་ཉིན་གསུམ་གྱི་བར་བྱས་ནས་དངུལ་ཆུའི་ཟླ་ལ་བསྲེས་པ་དེ་རྣམས་རྡོ་གཞོང་གི་ནང་དུ་ཉིན་བདུན་གྱི་བར་དུ་སྐམ་ཉེད་བྱེད། དེ་ནས་བཞུ་

ཤེལ་གྱི་དམ་པེ་རས་ཀྱིས་དྲིལ་ལ་འཇིམ་པ་བྱུགས། དེ་སྐམས་པ་དང་ཡང་རས་དང་འཇིམ་པ་རིམ་པ་བདུན་གྱི་བར་དྲིལ་བའི་ནང་དུ་གསུམ་གཉིས་ཙམ་གང་བ་བླུག །ལྕགས་ཀྱི་སྐྱ་བ་དམ་པེར་བཅུག །རྫའི་ཁོག་མ་གཏིང་དུ་བྱེ་མ་
སོར་གསུམ་ཙམ་གཏིང་བའི་སྟེང་དུ་བཞག་སེ་ཁ་འཚམས་ཤེཔར་བྱེ་མས་སྟེམས། དམ་པེའི་ནང་དུ་ཞ་ཉེ་ཞོ་ཕྱེད་དོ་བླུག་སྟེ། ལྕགས་མདས་དལ་བུས་དཀྲུགས་པ་དང་ཉི་ཤར་ནས་ཉི་མ་རྒས་ཙམ་གྱི་བར་མེ་གཏོང་། དེ་ནས་ལྕགས་མདའ་བཏོན་ལ་ཁ་
རྒྱ་ཆ་བཏགས་པའི་ཆུས་བརྫིས་པའི་འདམ་གྱིས་བཅད། དེ་སྟེང་བྱེ་མ་བཀབ་སྟེ་ཁེབས་རྒྱབ་ལ་ཉིན་ཞག་ཕྲུག་གཅིག་གི་པར་མེ་ཤིན་ཏུ་ཚ་བ་མཚམས་མ་ཆད་པར་བཏང་། དེ་ནས་བྱེ་མ་གྲང་ཐག་མ་ཆོད་རིང་ཐོ་མ་བཏང་བར་བཞག །གྲང་ངེས་པ་
དང་བཏོན་ལ་དལ་བུས་དམ་པེ་བཅག་ལ་ཕྱུང་བས་དངུལ་ཆུ་དུག་བྲལ་ལྷད་མེད་དུ་ཡོད་དོ། ༈ །ཡང་ལུགས་གཅིག་ལ། དངུལ་ཆུ་ཞོ་དོ། །མུ་ཟི་སེར་པོ་ཞོ་དོ། །ཤིང་ཨ་དྷ་ཛ་རི་གསུམ། ན་ཀཱ་ཙ་ལེ་ཚོམ་པ་རེ། ཏུ་ལ་པའི་ཁུ་བ་རྣམས་སྒང་
སྒོགས་ནང་དུ་བླུགས། འཇིམ་པ་སྤྱིན་པོས་ཁ་ལེགས་པར་བཅད། དེ་ནས་རས་བདུན་བརྩེགས་པར་འཇིམ་པ་དང་བཅས་གྲིལ་ལུགས་གོང་ལྟར་བྱས་ལ་ཁོག་མའི་ནང་དུ་བྱེ་མ་བླུགས་ནས་བྱེ་མ་དང་བཅས་མེ་གཏོང་ལུགས་གོང་འདྲའི་ཉིན་ཞག་ཕྱེད་
པར་བཏང་ལ་གྲང་བ་དང་བཏོན་ཏེ་སྒོ་ང་དལ་བུས་བཅགས་པས་དངུལ་ཆུ་དུག་བྲལ་ལྷད་མེད་དུ་འབྱུང་ངོ་། །ཡང་ལུགས་གཅིག་ལ་དངུལ་ཆུ་ཞོ་བདུན་དང་པི་པི་ལའི་ཤུན་པ་ཉག་གང་བཅས་རྡོ་གཞོང་དུ་ཉིན་བདུན་གྱི་བར་དུ་ཉིད། བྷ་ག་རེའི་ཐང་ཆུ་
བླུག་ལ་སླར་ཡང་ཉིན་བདུན་ཉེད། དེ་ནས་རྫ་སའི་བར་དུ་སྐམ་ཐག་ལེགས་པར་ཆོད་པའི་ནང་དུ་ལི་ཤི་ཞོ་དོ་དང་བཅས་བླུག་ལ་ཁ་ལེགས་པར་བཅད་བར་དུ་ པི་པི་ལིང་འཇིམ་པ་བླུག་པའི་རས་རིམ་པ་གསུམ་གྱིས་དྲིལ། ཁོག་མ་བྱེ་མས་བརྒྱངས་

པར་ཁ་བཅད་དེ་མེ་གཏོང་ལུགས་སོགས་གོང་བཞིན་ཉིན་ཞག་ཕྲུགས་གཅིག་གི་བར་བྱས་ཏེ་གྲང་བ་དང་བཏོན་པས་ཀྱང་དུག་བྲལ་ལྷད་མེད་དུ་འབྱུང་། ཞ་ཉེ་དཀར་པོ། ཞ་ཉེ་ནག་པོ། གཤའ་ཚེ་གསུམ་མང་ཉུང་ཇི་ལྟར་བྱེད་ཀྱང་ཆ་བསྙམས་ལ་ཁོག་མའི་
ནང་དུ་བླུག །དེ་ལ་མེ་བཏང་སྟེ་ཞུ་བ་དང་སྣོད་གཞན་ཞིག་ཏུ་བ་མར་སར་པ་བཙགས་ལེགས་པར་བཅད། དེ་ནས་ལྕགས་སྐྱོགས་ཆུང་ངུ་ཞིག་གིས་མར་ རངྐ་ ཉུང་ཟད་རེ་བླུག་ལ་ཉིཤུ་ ཁས་རྦ་ལྷ་ ཏི་ཚ་ཡང་ཟེར། དཀྲུག །མར་བླུག་པའི་དུ་བ་ཡལ་བ་དང་ཡང་
མར་བླུགས་པ་སོགས་ལན་བདུན་གྱི་བར་བྱས། དེ་ནས་བྱཱ་ཊའི་ལོ་མ་དང་དྷུ་ཏི་གཉིས་ཆ་མཉམ་ཞིབ་པར་བཏགས་པའི་ཕྱེ་མ་གཤའ་དཀར་སོགས་མི་མངོན་པར་འདེབས་ཤིང་དཀྲུགས། དེ་ནས་ཁ་བཅད་ལ་ཉི་མའི་བཞི་ཆ་ཙམ་གྱི་བར་ལ་མེ་ཤིན་ཏུ་ཆེ་བ་
བཏང་། དེ་ནས་མེ་ཐག་བཅད་དེ་གྲང་བ་དང་བཏོན་ལ། སེ་བ་བཞི་ནས་ཕྱེད་གསུམ་གྱི་བར་ནད་བབས་ལྕི་ཡང་དང་བསྟུན་ཏེ་བཏང་བས་རླུང་མཁྲིས་བད་ཀན་གསུམ་ཀ་ལ་ཕན་ཞིང་ནཱ་ག་ར་ས་སྟེ་དེ་དང་ཀ་ར་བསྲེས་ནས་ཟོས་ན་དྭངས་མ་འཛག་པ་ལ་མཆོག་ཏུ་ཕན།
ཨ་རུ་ར་བསྣན་ནས་བཏང་ན་མགོ་བོ་ན་བ་ལ་ཕན་ནོ། །རྫའི་པར་བུའི་ནང་དུ་ཞ་ཉེ་དཀར་པོ་ཉག་གང་བླུག །དེ་ལ་མེ་བཏང་ནས་ཞུ་བ་དང་དངུལ་ཆུ་ཉག་ཕྱེད་བླུགས་ལ་མེ་མཚམས་མ་བཅད་པར་གཏོང་ཞིང་སྐྱ་བས་དཀྲུག་པ་དང་མཉམ་དུ་བ་བླ་བཏགས་
པ་ཉག་ཕྱེད་རིམ་བཞིན་བཏབ་སྟེ་གསུམ་ག་ལེགས་པར་འདྲེས་པ་དང་པར་བུའི་ཁ་བཅད་རླུང་མི་འཆོར་བར་བྱ། དེ་ནས་རས་དང་རྫས་ཁྲག་གང་རིགས་ཀྱིས་བརྫིས་པའི་འཇིམ་པ་བྱུགས་ཤིང་ཡང་རས་དཀྲི་བ་སོགས་རིམ་པ་སུམ་བརྩེགས་སུ་བྱས།
དེ་སྐམས་པ་དང་ཉིན་ཞག་ལྔ་མེ་མཚམས་མ་ཆད་པར་བཏང་། དེ་ནས་གྲང་ཐག་ཆོད་པ་དང་བཏོན། བའི་ཞོ་རས་ལ་བཙགས་ཏེ་ཁུ་བ་ལེགས་པར་བཏོན་པས་བརྫིས་པ་སྲབ་འཐུག་སོར་གང་ཙམ་ཡོད་པའི་སྒོར་མོར་བཏང་ལ་རས་ཀྱིས་བདུན་བརྩེགས་

ཙམ་དྲིལ་ནས་སྐུད་པས་བསྡམས་ཏེ་གཅི་བའི་མེའི་དཀྱིལ་དུ་བཅུག་ལ་རས་ཚིག་ཙམ་གྱི་ཚོད་བཞག །དེ་ནས་གྲང་ཐག་ཆོད་པ་དང་བཏོན་ལ་ཕྱེ་མར་ཉེས་པ་དང་ཞོས་ཁུ་བ་བྱས་ནས་བརྫིས་ཏེ་བསྲེག་པ་སོགས་གོང་ལྟར་ལན་ཉི་ཤུའི་བར་བྱས་
པ་ནི་བངྒེ་ཤྭ་ར་ཟེར་ཏེ་སྟོབས་བསྐྱེད་དང་། ནད་ཚ་གྲང་གསར་རྙིང་ཐམས་ཅད་ལ་ཕན་ཞིང་། ནད་གཞི་ཆེ་བ་ལ་གཏོང་ན་ཐུན་ཚད་སྲན་མ་ཙམ་དང་། གཞི་ཆུང་བ་དང་ནད་མེད་ལ་འབྲས་ཉིས་འགྱུར་ཙམ་རེ་གཏོང་ངོ་། །འདིའི་ཕན་ཡོན་བསམ་གྱིས་མི་ཁྱབ་
པོ། །ཟངས་མང་ཉུང་ཅི་འདོད་པ་སྦྲང་གཤོག་ལེགས་པར་བརྡུངས། རྫ་སྣོད་ཀྱི་ནང་དུ་བའི་གཅིན་ལ་ཆུ་ཅུང་ཟད་བསྲེས་པར་ཁ་རི་ལུ་ཎ་དང་མཉམ་དུ་བཏབ་ལ་ཉིན་ཕྱེད་ཀྱི་བར་དུ་མེ་བཏང་ལ་བཙོས། དེ་ནས་བཏོན་ལ་སྣོད་བཀྲུས་པའི་ནང་དུ་སླར་ཡང་
དམྦྷ་ཨཾ་བཾ་ལིའི་འབྲུ་ཆུར་བཏབ་པའི་ནང་དུ་ཉིན་ཕྱེད་འཚེད། དེ་ནས་ཆུ་དེ་ཕོ་ལ་སྣོད་བཀྲུས་ཏེ་སྒྱུ་རུ་ར་ཆུར་བཏབ་པའི་ནང་དུ་ཉིན་ཕྱེད་འཚེད། དེ་ནས་བའི་དར་བར་ཁ་རི་ལུ་ཎ་བཏབ་པའི་ནང་དུ་ཞག་བདུན་གྱི་བར་དུ་འཇོག་ཅིང་འདི་སྐབས་མེ་གཏོང་མི་
དགོས། དེ་ནས་ཟངས་གཤོག་སྟོན་ལ་ལེགས་པར་བཀྲུས་ཏེ་མུ་ཟི་སེར་པོ་དང་ཆ་མཉམ་བཏེག་པ་ཕྱེ་མར་བྱས་ལ་རྫའི་པར་བུའི་ནང་དུ་མུ་ཟི་བཏིང་། དེ་སྟེང་ཟངས་གཤོག་གཅིག་བཞག །ཡང་མུ་ཟི་བཏིང་། དེ་སྟེང་ཟངས་གཤོག་འཇོག་པ་ཡོགས་ཀྱི་
ཟངས་གཤོག་གྲངས་དུ་ཡོད་པར་བརྩེགས་ལ་ཁ་འགྲིག་པར་བཅད་དེ་རླུང་མི་འཆོར་བར་བྱས། དེ་རས་ཀྱིས་གཏུམས་ཤིང་འཇིམ་པས་འབྱུག་པ་སོགས་སུམ་རིམ་ཙམ་བྱས་ལ་སླར་ཡང་ཕྱི་འཇིམ་པས་ལེགས་པར་གཏུམས་ལ་སྐམ་ཐག་ཆོད་པ་དང་། དེ་
ནས་ས་དོང་བྲུས་པར་གཅི་བའི་མེའི་ནང་དུ་ཉིན་གཅིག་གི་བར་དུ་བསྲེགས། ཐལ་བ་གྲང་ཐག་ཆོད་པ་དང་བཏན་ལ་རྡོ་གཞོང་གི་ནང་དུ་ཉེས་ནས་ཕྱེ་མར་བྱས་ལ་ཐུན་སྲན་མ་བཞི་ཙམ་གྱི་ཚོད་རེ་བཏང་བས་གྲང་བའི་རིགས་དང་། རླུང་། བད་རླུང་། དང་ཁ་འབྱེད་པ།

ལུས་སྟོབས་བསྐྱེད་པ། རྐེད་པ་ན་བ་རྣམས་ལ་ཕན། ཡང་ཤོ་མོས་ཞོ་གང་ཕེ་མར་བཏགས་པ་དང་གོང་གི་ཟངས་ཐལ་སེ་བ་བཞི་བསྲེས་པ་ཐུན་རེ་བྱས་བཏང་བས་ཡན་ལག་ཞ་འཁུམས་ལ་མཆོག་ཏུ་ཕན་ནོ། །སུ་མ་སོག་གསེར་ཞོ་དོ་དང་སེ་བ་བརྒྱད་ལ་སྦྲང་གཤོག་
འཐན། མཚལ་སེབ་བཅོ་ལྔ་དང་བིལ་བའི་ནང་གི་འབྲུ་ མིཐི་གཉིས་ཞིབ་པར་བཏགས་པར་ཆུ་ཅུང་ཟད་ཀྱང་བླུགས་པའི་སྐྱོ་མ་གསེར་ཤོག་ལ་བྱུགས །དེ་ནས་གསེར་ཤོག་སྒྲིལ་ལ་བིལ་བའི་ནང་དུ་བཅུག ཁོ་ཌ་ཡོན་སོག་གསེར་ ཁ་ལེགས་པར་བཅད་དེ་རས་ཀྱིས་དྲིལ་
ལ་འཇིམ་པ་སོར་ཕྱེད་ཙམ་བྱུགས། སྐམ་ཐག་ཆོད་པ་དང་ས་དོང་བྲུས་པར་གཅི་བའི་མེ་ནང་དུ་ཉིན་གཅིག་བསྲེགས་ལ་གྲང་ཐག་ཆོད་པ་དང་བཏོན་ཏེ་ཕྱེ་མར་བྱས་ལ་འབྲས་ཉིས་འགྱུར་ཙམ་ཀྱི་ཚད་ལྒ་སེར་དང་མཉམ་དུ་ཟོས་ན་གློ་ནད་དང་དབུགས་མི་བདེ་བ་གཡལ་བ་
རྣམས་ལ་ཕན་ཞིང་སྐྱུག་པ་ཆོད། བའི་གཅི་བའི་ཐལ་བ་དང་མཉམ་དུ་ཟོས་ན་དང་ཁ་དང་སྐོམ་ནད་ལ་ཕན། ལྒ་དང་མཉམ་དུ་བཏང་ན་སྐྲན། ཤུ་བའམ་ཁྱེ་རྔོ་། ཕོ་སྲིན། རླུང་སྐྲན་རྣམས་རྩ་བ་ནས་འབྱིན་པར་འགྱུར་རོ། །ལྕགས་ཕྱེ་ཉག་གང་ལ་དངུལ་ཆུ་ཉག་ཕྱེད་
བསྲེས་ཏེ་ཞིབ་པར་ཉེས། ཆུ་ལ་ཤིང་གི་ཝ་ཀྭ་རའི་ཁུ་བ་བླུགས་ནས་གར་སླ་ཞོ་ཙམ་བྱས་ལ། རྡོ་གཞོང་ནང་དུ་ཉི་མར་ཉེད་ཅིང་སྐམས་པ་དང་ཁུ་བ་གར་སླ་སོགས་གོང་ལྟར་བྱས་པ་ལན་བརྒྱ་དང་བརྒྱད་ཀྱི་བར་བྱེད། དེ་ནས་རྫའི་པར་བུའི་ནང་དུ་བླུག །ཁ་རླུང་མི་འཆོར་བར་
ལེགས་པར་བཅད། དེ་ནས་འཇིམ་པ་དང་རས་སྤེལ་མར་ལན་བདུན་གྱི་བར་སྒྲིལ་བསྐམ་ཐག་ཆོད་པ་དང་རྫའི་ཁོག་མ་ཆེ་བ་མཐིལ་དུ་བུག་པ་རྒྱ་ཁབ་ཀྱི་རྩེ་ཚུད་པ་ཙམ་ཡོད་པ་ཞིག་བྱེ་མས་བརྫངས་པའི་དཀྱིལ་དུ་བཅུག །ཁ་ལེགས་པར་བསྒྲིགས་ཏེ་རླུང་སོགས་ཡེ་མི་འཆོར་བ་བྱས་
ཏེ་ཉིན་ཞག་བཞིའི་རིང་མེ་ཤིན་ཏུ་ཚ་བ་མཚམས་མ་ཆད་པ་གཏོང་། འདི་སྐབས་ལས་བྱེད་མི་མ་གཏོགས་འགྲུལ་གཅོད། དེ་ནས་གྲང་ཐག་ཆོད་པ་དང་བཏོན་ལ་ཐུན་ཚད་འབྲས་ཙམ་རེ་བྱ། འདི་ནི་སྤྱི་འཇོམས་ཆེན་མོ་སྟེ། རླུང་མཁྲིས་བད་ཀན་འདུས་པ་རིམས་སོགས་ནད་གསར་

རྙིང་གར་དང་གང་ལ་ཡང་འདིས་མི་ཕན་པ་མེད་པས་སྨན་ཐམས་ཅད་ཀྱི་རྒྱལ་པོ་ལྟ་བུའོ། །ཞ་ཉེ་ནག་པོ་ཉག་ཕྱེད་ལྕགས་སྣོད་ཀྱི་ནང་དུ་བཞུ། ས་སེར་ཞིབ་པར་བཏགས་པའི་ནང་དུ་བླུག །ཡང་བཏོན་ལ་བཞུ་བ་སོགས་ལན་ཉེར་གཅིག་གི་བར་བྱེད། ལྡོང་
རོས་དང་ཚ་ལ་ཉག་རེ་བསྲེས་ལ་ཞིབ་པར་བཏགས། རྫ་སྣོད་དུ་ཞ་ཉེ་བླུག་ལ་མེ་བཏང་སྟེ་ཞུ་བ་དང་གོང་གི་ཚ་ལ་སྡོང་རོས་བསྲེས་པའི་ཕྱེ་མ་ཅུང་ཟད་རེ་འདེབས་པ་དང་མཉམ་དུ་སྐྱ་བས་དཀྲུགས། ལེགས་པར་འདྲེས་ནས་ཐལ་བར་སོང་བ་དང་ཤིང་གི་ཝ་ནམ་སིལ
ཀྲརའི་ཁུ་ སོ་སྔག་ བ་བླུག་སྟེ་སྐྱ་བས་དཀྲུག་ཅིང་ཉིན་ཕྱེད་ཀྱི་བར་མེ་བཏང་། ཐལ་བར་སོང་བ་དང་ཁ་ལེགས་པར་བཅད་ལ་ཉིན་མཚན་ལྔ་དང་ཉི་མའི་བཞི་ཆ་གཅིག་གི་བར་མེ་བཏང་། དེ་ནས་གྲང་བ་དང་བཏོན་ལ་ཐུན་ཚད་སྲན་མ་ཉིས་འགྱུར་ཙམ་སྦྲང་རྩི་དང་མཉམ་དུ་བཏང་ན་
རླུང་གི་ནད་གསར་རྙིང་ཐམས་ཅད་ལ་ཕན། ཀ་ར་དང་མཉམ་དུ་བཏང་ན་ཁྲག་གི་རིགས་ལ་ཕན། ལྒ་དང་མཉམ་དུ་བཏང་ན་བད་ཀན་གྱི་རིགས་དང་མ་འཇུ་བ་སོགས་ཕོ་བའི་ནད་ལ་ཕན། ཨ་རུ་རའི་ཕྱེ་མ་དང་མཉམ་དུ་བཏང་ན་མཁྲེས་པའི་རིགས་ལ་ཕན།པི་པི་ལིང་དང་
མཉམ་དུ་བཏང་ན་དང་ཁ་འབྱེད། ཁྲག་དང་རླུང་ལ་བརྟེན་ནས་དྭངས་མ་འཛག་ན་བུ་རམ་རྙིང་པ་དང་མཉམ་དུ་བཏང་། མཁྲིས་པ་ལ་བརྟེན་ནས་འཛག་ན་ཨ་རུ་ར་དང་མཉམ་དུ་བཏང་། བ་མར་གསར་པ་དང་མཉམ་དུ་ཟོས་ན་སྟོབས་སྐྱེད་པར་བྱེད། གཅོང་གིས་ཟིན་པའི་ནད་
ལུས་ཤིན་ཏུ་རིད་དུན་གུར་གུམ་དང་མཉམ་དུ་གཏོང་ཞིང་གཞན་ཡང་ནད་ཚོད་དང་བསྟུན་ཏེ་ཁ་བསྒྱུར་བྱས་ཏེ་བཏང་བས་ཀུན་ལ་ཕན་པར་འགྱུར་རོ། །ཏི་ཚའམ་གཤའ་ཚེ་ཉག་གང་རྫ་སྣོད་དུ་བཞུ་ལ་པ་ར་ཀི་རི་ཉག་ཕྱེད་དང་། སོ་ར་ཉག་ཕྱེད་བསྲེས་ཏེ་ཞིབ་པར་བཏགས་པའི་ཕྱེ་
མ་ཅུང་ཟད་རེ་འདེབས། ཤིང་ལྕགས་ཀྱི་གཟར་བུ་ཆུང་ངུའི་ལྟག་པས་ཉེད་ཅིང་དཀྲུག་ཉིན་ཕྱེད་ཀྱི་བར་བྱས་པས་འདྲེས་ཏེ་ཐལ་བར་སོང་བ་དང་ཁེད་ས་རྒྱབ་ལ་ཉེ་མའི་བཞི་ཆ་གཅིག་མེ་བཏང་། གྲང་ཐག་ཆོད་པ་དང་བཏོན་ལ་ཕྱེ་མར་བྱས་ཏེ་དར་ལ་བཙགས། དེ་ནས་ཕྱེ་མ་དེ་

དང་། ལི་ཤི། །ཛཱ་ཏི་གསུམ་སེ་བ་རེ། པོ་རིས། ལྒ། པི་པི་ལིང་གསུམ་སེ་བ་གསུམ་རེ་རྣམས་ཞིབ་པར་བཏགས། སྦྲང་རྩིས་རྟ་བྱས་ལ་རིལ་བུ་སྲན་མ་ཉིས་འགྱུར་ཙམ་སྒྲིལ་ལ་རིལ་བུ་རེ་བཏང་བས་བྱིས་པ་འཁྲུ་བའི་ནད་དང་འཆམ་པ་ལ་ཕན་ཞིང་གཉིད་མ་ཁུག་པར་བཏང་བས་ཀྱང་
ལ་ལྦཾབ། གཉིད་ཛ་ཡི་པ་ལ་དུ་འགྲོ། ཨ་མིར་ཙེ་ཤུཏྛི་པི་པི་ལི་རུ་ར་དང་བསྲེས་ནས་བཏང་ན་དབུག་ས་མི་བདེ་བ་ལ་ཕན། མགོ་བོ་ན་ན་རིལ་བུ་ཆུར་བརྡར་ལ་སྣ་བུག་ཏུ་བླུག་པས་ཕན་པར་འགྱུར། ག་བུར་དང་བསྲེས་ནས་བཏང་ན་ཁའི་དྲི་ངན་པ་རྩ་བ་ནས་འབྱིན། ཞོ་དང་མཉམ་དུ་བཏང་ན་སྐྲན་
ཐོན། ཁ་རུ་ཚ་དང་མཉམ་དུ་བཏང་ན་མ་འཇུ་བའི་ནད་སེལ་ལོ། །ཟངས་མང་ཉུང་གང་བྱེད་ཀྱང་སྦྲང་གཤོག་ལེགས་པར་འཐན་ལ་ཇེམ་རྩེས་ཆུང་ངུར་གཏུབས་པ་དང་མུ་ཟི་སེར་པོ་ཟངས་ཆེ་ཆུང་གང་ཡིན་གྱི་ཕྱེད་མར་གཏང་བ་དམ་པེའི་ཁོག་པར་བླུག་ལ་སྐྱུ་རུ་ར་དང་ནེམ་བུའི་ཆུ་བླུག་
ལ་ཁ་ལེགས་པར་བཅད་དེ་ནས་ཀྱི་དཀྱིལ་དུ་ཟླ་བ་གཅིག་བཞག །དེ་ནས་བཏོན་ལ་ཕྱེ་མར་བྱས་ཏེ་ཐུན་ཚད་སེ་བ་བཞིའི་རྩིས་ཆུ་གྲང་གིས་འཕུལ་ལ་བཏང་ན་དུག་དང་མཁྲིས་པའི་ནད་འཕྲལ་དུ་སྐྱུགས་ནས་ཕན་ཞིང་སྲིན་ནད་ལ་བཏང་ན་ཡང་འཁྲུ་སྒྱུག་ཡོང་ལ། གཞན་
ཡང་སྐྱུགས་ཀྱིས་ཕན་པའི་ནད་གང་ལ་འང་བཏང་བས་སྒྱུག་སྨན་གྱི་མཆོག་གོ། །ཁ་པརྶངྷ་ཉག་ཕྱེད་པ་བརྡར་བའི་ཕྱེ་མ་དང་། མུ་ཟི་སེར་པོ་ཉག་ཕྱེད། དངུལ་ཆུ་སྤོར་གང་གསུམ་རྡོ་གཞོང་དུ་ཉི་མའི་བཞི་ཆ་གཅིག་གི་རིང་ཞིབ་པར་ཉེས་ལ་གི་ཝ་ཀྲ་རའི་ཁུ་བས་གར་སླ་ཞོ་ཙམ་
བྱས་པ་ཉི་མ་དང་གྲིབ་མ་ཕྱེད་ཁྱེར་དུ་ཉེས། སྐམ་ཐག་ཆོད་པ་དང་སླར་ཡང་ཁྱ་བ་ལུགས་ཏི་ཚའམ་གཤའ་ཆ། པ་སོགས་ཉིན་བཅུ་གསུམ་གྱི་བར་བྱེད། བཞུ་ཤེལ་གྱི་དམ་པེར་རས་དང་འཇིམ་པ་སྤེལ་མར་བྱུགས་པ་བདུན་བརྩེགས་བྱས་པ་སྐམ་ཐག་ཆོད་པ་དང་བླུག་ལ་ཁ་རྫས་
སྤྱིན་པོ་མགར་བའི་སོ་རྡོག །ཨ་ར་ཀ །བུ་རམ། རྒྱ་གར་སྟོད་ཇ་རྣམས་ཆ་མཉམ་པ་ཞིབ་པར་བཏགས་པ་བའི་འོ་མས་བརྫིས་ལ་འདམ་བཏགས་ཉིན་གཅིག་བྱས་པའི་འཇིམ་པས་དམ་པེའི་ཁ་ཤིན་ཏུ་དམ་པར་བཀག །དེ་རས་ཀྱིས་གཏུམས་ལ་གོང་གི་འཇིམ་པས་དམ་པེ་ཡོངས་

རྫོགས་ལ་འབྱུག །དེ་སྐམ་པ་དང་ཁོག་མ་ཆེ་བ་ཞིག་གི་ནང་བྱེ་མའི་དཀྱིལ་དུ་བཅུག་ལ་ཁ་ལེགས་པར་བཅད་དེ་ཉིན་ཞག་བཞིའི་བར་མེ་མཚམས་མ་ཆད་པར་བཏང་། དེ་ནས་གྲང་བ་དང་བཏོན་ལ་ནད་བབས་ཆེ་ན་སྲན་མ་གཅིག་ཙམ་ནས་ནད་མེད་ལ་འབྲས་
ཉིས་འགྱུར་གྱི་བར་འོས་འགབ་བཏང་བས་ནད་ངོས་ཟིན་མ་ཟིན་གསར་རྙིང་གང་ལ་ཡང་ཕན་ཞིང་། ནད་མེད་ཀྱིས་ཟོས་ན་རྒས་ཁ་སྲ་བ་དང་སྟོབས་བསྐྱེད་པ་ལ་སོགས་པ་ཕན་ཡོན་བསམ་མི་ཁྱབ་པོ། །ཞ་ཉེ་དཀར་པོ་ཉག་གང་ལུགས་ཀོང་དུ་བཞུ་ལ་ལེགས་པར་བཞུ་བ་
དང་སྣུམ་གྱི་དཀྱིལ་དུ་བླུག །དེ་འཁང་པ་དང་ཡང་བཞུ་བླུག་གོང་ལྟར་ལན་གསུམ་གྱི་བར་དུ་བྱེད། དེ་ནས་སྣོད་ཆེ་བ་ཞིག་ཏུ་བཞུ་ལ་འབྲས་བུ་གསུམ་ཞིབ་པར་བཏགས་པའི་བྱེ་མ་ཐལ་འདེབས་པ་ལྟར་རིམ་བཞིན་བཏབས་ནས་ཐལ་བར་མ་སོང་བར་ལྕགས་སྐྱོགས་ཆུང་ངུའི་
ལྟག་པས་ཉིད། དེ་ནས་ཁ་ལེགས་པར་བཅད་ལ་ཉི་མའི་བརྒྱད་ཆ་ཙམ་རྨི་བར་མེ་བཏང་། གྲང་ཐག་ཆོད་པ་དང་བཏོན་ལ་ཞོ་རས་ལ་བཙགས་ཏེ་ཁུ་བ་ལེགས་པར་བཏོན་པས་བརྫིས་ཏེ་སྲབ་མ་ཐུག་སོར་གང་ཙམ་ཡོད་པའི་སྒོར་མོར་བཏང་། དེ་རས་ཀྱིས་བདུན་བརྩེགས་ཙམ་དྲིལ་
ལ་སྐུད་པས་བསྡོམས། གཅི་བའི་མེའི་དཀྱིལ་དུ་བཅུག་ལ་རས་ཚིག་ཙམ་གྱི་ཚད་བཞག །དེ་ནས་མེ་ཤི་ཞིང་གྲང་ཐག་ཆོད་པ་དང་བཏོན་ལ་ཞིབ་པར་བཏགས། ཡང་ལུགས་གཅིག་ལ། གཤའ་དཀར་སྲབ་མ་ཐུག་ཤོག་བུ་ཙམ་བརྡུངས་ལ། བོད་ཀྱི་སོ་མ་ར་ཅེའི་ལོ་མ་ཞིབ་
པར་འཕུར་བ། རས་ཁ་གང་ལས་ཕད་བུ་བཟོས་པའི་ནང་དུ་སོ་མ་ར་ཙ་བཏིང་ལ། གཤའ་དཀར་སྦྲང་གཤོག་དེའི་སྟེང་དུ་རིམ་བརྩེགས་སུ་བཞག་པའི་བར་མཚམས་སུ་སོ་མ་ར་ཙ་སོར་གསུམ་ཡོད་པ་བྱས་ལ་ཁ་བཙེམས་ཏེ། སྟེང་འོག་ཐམས་ཅད་ལ་ལྕི་བ་སེར་ཁ་མ་སོར་བཞི་རེ་
ཡོད་པའི་དཀྱིལ་དུ་བཅུག་སྟེ་མེ་ཆུང་ངུ་བཏང་ཤིང་ལྕི་བ་ཚིག་པ་དང་གྲང་དུ་བཅུག །དེ་ནས་ལྕི་ཐལ་བསལ་ཏེ་སོ་མ་ར་ཙའི་དཀྱིལ་དུ་ཚལ་དཀར་མེ་ལ་བསྲེགས་རྟེཔ་ལྟར་འོང་བ་དེ་གཞན་དང་མ་འདྲེས་པར་འདོན། སོ་མ་ར་ཙ་ཉུང་བ་དང་མེ་ཚས་ན་གཤའ་དཀར་ཐིག་བུར་འདྲིལ་འོང་བས་

རན་པ་གལ་ཆེ། དེ་བ་སིངྔྷི་བངྒ་ཟེར་ཏེ་ཐུན་ཚད་སེ་བ་གསུམ་ནས་བཞིའི་བར་ནད་གཞི་ཆེ་ཆུང་དང་བསྟུན་ནས་གཏོང་། དེ་ཁ་བསྒྱུར་བྱེད་ལུགས་ནི། ག་པུར་ཅུང་ཟད་དང་མཉམ་དུ་ཟོས་ན་ཁའི་དྲི་ངན་པ་སེལ། ཛཱཏི་ཉིས་འགྱུར་བསྲེས་ནས་བཏང་ན་ལུས་ཀྱི་སྟོབས་འཕེལ་བར་
འགྱུར། ཡང་བ་མར་དང་མཉམ་དུ་བཏང་ཀྱང་ནུས་པ་གོང་དང་འདྲ། ཏུལ་པའི་ལོ་མའི་ཐང་ཆུ་དང་བསྲེས་ནས་བཏང་ན་དྭངས་མ་ཚ་གྲང་གང་གིས་འཛག་པ་ཡང་ཆོད། ཤེལ་དཀར་དང་མཉམ་དུ་བཏང་ཀྱང་ནུས་པ་གོང་དང་འདྲ། བ་མར་སར་པས་རྟ་བྱས་བཏང་ན་མཁྲིས་པ་
ཤ་སེར་དང་གྲང་རླུང་ལ་ཕན། ར་མའི་ཆུས་རྟ་བྱས་བཏང་ན་རླུང་གིས་ལྟོ་བ་སྦོས་པ་སེལ། ཚ་ལ་མེར་བསྲེགས་པའི་ཕྱེ་མདང་མཉམ་དུ་བཏང་ན་ཁྲག་སྐྲན་ཐོན་པར་འགྱུར། ཡུང་བ་དང་མཉམ་དུ་བཏང་ན་ཁྲག་མཁྲིས་ཐོན་པར་འགྱུར་ཞིང་གྲང་མཁྲིས་ལ་ཕན།
བྱེ་ཀར་དང་མཉམ་དུ་བཏང་ན་བད་ཀན་སྨུག་པོ་ལ་ཕན། པཱ་ན་དང་མཉམ་དུ་བཏང་ན་དྭངས་མ་འཕེལ། པི་པི་ལིང་དང་མཉམ་དུ་བཏང་ན་དང་ཁ་འབྱེད། འོ་མས་རྟ་བྱས་བཏང་ཀྱང་གོང་དང་འདྲ། ཨ་རུ་ར་དང་མཉམ་དུ་བཏང་ན་སྟེང་རླུང་དང་དབུགས་ཁ་མི་བདེ་བ་ལ་
ཕན། ས་མུ་དྭ་ཕལ་དང་མཉམ་དུ་བཏང་ན་སྣའི་ནད་ལ་ཕན། ལི་ཤི་དང་མཉམ་དུ་བཏང་ན་ཕོ་ནད་ལ་ཕན། གླ་རྩི་དང་མཉམ་དུ་བཏང་ན་རྡོ་རྗེ་ལས་སུ་རུང་ཞིང་འདོད་པ་སྤྱོད་ནུས་པར་འགྱུར་རོ། །ཡང་ཁང་བྱིལ་གྱི་བྲུན་ཆུར་སྦྱངས་ལ་ལྟེ་བར་བྱུགས་ཏེ་སྨན་
ཟོས་ཀྱང་ནུས་པ་གོང་དང་འདྲ། གོ་ཡུའི་ཕྱེ་མ་དང་མཉམ་དུ་བཏང་ན་མ་འཇུ་བའི་ནད་སེལ། སྒོག་སྐྱ་དང་མཉམ་དུ་བཏང་ན་ཡན་ལག་གུམ་པ་ལ་ཕན། བདར་དང་མཉམ་དུ་བཏང་ན་མིག་སེར་ལ་ཕན། སེ་འབྲུའི་ཤིང་གི་ལོ་མ་དང་མཉམ་དུ་
བཏང་ན་སྐྱུག་སྨན་གྱི་མཆོག་ཏུ་འགྱུར་ཏེ་ཟས་སྤྱོད་སྐབས་དང་སྦྱར་རོ། །དཎྜའི་རྩ་བ། འུ་སུའི་རྩ་བ། སླེ་ཏྲེས། གླ་སྒང་། པུརྣ་ན་བ། ལྒ་རྣམས་ཆ་མཉམ་གྱི་ཐང་ཆུ་སུམ་གཉིས་ལ་བསྡུས་ཏེ་ཨ་ནཱར་བཏང་ན་རླུང་ལ་བརྟེན་པའི་

ནད་ཐམས་ཅད་ལ་ཕན། གླ་སྒང་། ལྒ། ཀུཊ་ཀི། ཏིག་ཏ། འུ་སུའི་འབྲུ་རྣམས་ཆ་མཉམ་གྱི་ཐང་གོང་བཞིན་བཏང་ན་མཁྲིས་པ་ལ་བརྟེན་པའི་ནད་ཐམས་ཅད་ལ་ཕན། འབའ་ཞོ་རྒུན་འབྲུམ་ལི་ཤི །པི་པི་ལིང་། ཨ་ཀ་ར། ལྒ།
ལ་ལ་ཕུད་ཆུང་བ་རྣམས་ཆ་མཉམ། ཙཱི་རཱ་ཡ་ཏ་ཆ་གཉིས་བཅས་ཆུར་རི་ང་ཡར་བཏབ་ལ་སུམ་གཉིས་བསྡུས་པའི་ཐང་ཞག་གསུམ་གྱི་བར་དུ་བཏང་ན་ཚད་པའི་ནད་རིགས་ཀུན་ལ་ཕན་ཞིང་གོས་ཀྱིས་བྱིབས་ལ་རྔུལ་ཀྱང་འདོན་ནོ། །ཤིང་ཀུན་དཀར་ཆ་
གཅིག །ཟི་ར་དཀར་པོ་དང་་ཆ་གསུམ་རེ། ཁ་རུ་ཚ་ཆ་གཉིས་རྣམས་ཆུ་ལ་བསྡུས་པའི་ཐང་བཏང་ན་རླུང་དང་ཕོ་བའི་ནད་ལ་ཚ་ལོག་བྱེད་པ་ཟས་མ་འཇུ་བ་རྣམས་ལ་ཕན། རྒྱ་སྐྱེགས། འུ་སུ། ལ་ལ་ཕུད་རྣམས་ཆ་མཉམ་ཆུར་ཞག་གཅིག་སྤངས་པའི་ཐང་
ཀ་རས་རྟ་བྱས་ཐོ་རེངས་བཏང་ན་ལུས་དྲོད་མེ་ལྟར་འབར་བ་ལ་ཕན། འུ་སུ་དང་ཁ་རུ་ཚ་མཉམ་པའི་ཐང་བཏང་ན་རླུང་དང་ཕོ་བའི་ནད་ལ་ཚ་ལོག་བྱེད་པ་ཟས་མ་འཇུ་བ་རྣམས་ལ་ཕན། ཨ་ཀརྐཱ་ར། ལ་ལ་ཕུད། ཀུ་བ ཁ་རུ་ཚ། ལྒ་རྣམས་ཆ་མཉམ་གྱི་
ཐང་གོང་བཞིན་བསྡུས་ལ་བཏང་ན་བད་ཀན་ལ་བརྟེན་པའི་ནད་ཐམས་ཅད་ལ་ཕན། སླེ་ཏྲེས། གླ་སྒང་། ཨུ་ཏཱི་སའི་རྩ་བ།འུ་སུའི་འབྲུ། ལྒ། ཀུ་བ་རྣམས་ཆ་མཉམ་གྱི་ཐང་གོང་བཞིན་བསྐོལ་ནས་བཏང་ན་འདུས་པའི་ནད་ཐམས་ཅད་ལ་ཕན་
ནོ། །གུར་གུཾ། གླ་རྩི། གི་ཝཾ། ག་པུར། ཤྲཱི་ཁནྜ་རྣམས་ཆ་མཉམ་ཕྱེ་མར་བཏགས་ལ་ཆུས་ཁུ་བ་བྱས་ཏེ་ལུས་ལ་བསྐུ་མཉེ་བྱས་ན། རླུང་མཁྲིས་བད་ཀན་ལ་བརྟེན་པའི་ཤ་དྲོད་ཆེ་བ་ལུས་རྔུལ་འདར་ཤིང་བ་སྤུ་སྒྲེང་བ། ཤེས་པ་འཁྲུག་ཤིང་འགྲོ་སྡོང་སྣ་
ཚོགས་བྱེད་པ། གདོན་ བྷེ་ གྱིས་ཙནྡ་ཀར་པོ་ཟིན་པ་ལྟ་བུས་མིག་འབུར་ཚུགས་སུ་བལྟ་ཞིང་། མིག་སྔར་སྣ་ཚོགས་མཐོང་བ། ཉིན་གཉིད་མི་ཐུབ་ཅིང་ཤེས་པ་ཟི་བ། གོས་ཡང་ཡང་འབུད་པ་སོགས་ནད་གློར་བུར་བ་ལ་ཕན་ནོ། །སྤྱི་འཇོམས་མུ་ས་ལའི་

སྦྱོར་བ་ནི། མུ་ས་ཡ་རྫ་སྣོད་གསར་པའི་ནང་དུ་བླུག་པར་བའི་འོ་མ་ལྷད་མེད་སོར་གང་ཙམ་གྱིས་མཐོ་བ་བླུག །ཁ་ལེགས་པར་བཅད་དེ་རླུང་མི་འཆོར་བར་བྱེད། མེ་ཆུང་ངུ་ཡུན་རིང་པོས་ཁུ་བ་རང་ཐིམ་པར་འཚེད། དེ་ནས་གྲིབ་བསྐམས་བྱས་ལ་སྐམ་པ་དང་ཞིབ་པར་
བཏགས་པ་དར་ལ་བཙགས་པ་ཉག་གང་།ལི་ཤི་ལ་ཝཾ་ག་དང་ཛ་ཡི་ཕ་ལ་ཞོ་བཞི་རེ། མི་ར་ཙ་དང་སུ་ཐ། པི་པ་ལ་གསུམ་ཞོ་བཅུ་གཉིས་རེ་རྣམས་ཞིབ་པར་བཏགས་ལ་བའི་ཆུས་རྟ་བྱས་ནས་བཏང་ན་ཆུ་བསགས་ལ་ཕན་ཞིང་གཞན་ཡང་རྟག་པའི་རིམས་དང་
ཁྲག་བཤལ་བ་དང་། ཆུ་ལམ་དུ་ཁྲག་འཛག་པ་རྣམས་ལ་མཆོག་ཛཱཏི་ཕན་ནོ། །བོ་རིས་ཆུ་གྲང་ལྒ་གིས་པི་པི་ལིང་། རྟ་བྱས་ལ་བཏང་ན་རིམས་ཉིན་གཅིག་པ་དང་གཉིས་པ་དང་གསུམ་པ་དང་བཞི་པ་དང་རིམས་དྲག་པོ་དང་། རླུང་ནད་ཀྱིས་ལུས་དྲོད་མེད་
པ་རྣམས་ལ་ཕན་ནོ། །སྦྲང་རྩིས་རྟ་བྱས་ལ་བཏང་ན་ཚད་པ་གསར་རྙིང་དང་མཁྲིས་པ་ཤ་སེར་ལ་ཕན་ནོ། །ནིམ་བུའི་ཁུ་བས་རྟ་བྱས་ནས་བཏང་ན་མཁྲིས་པ་མིག་སེར་ལ་མཆོག་ཏུ་ཕན། ལི་ཤི་བསྣན་ཏེ་ཟོས་ན་གློ་ལ་ཕན། བ་མར་སར་པ་བཙགས་བཅད་
པས་རྟ་བྱས་ནས་བཏང་ན་ལུས་སྟོབས་ཤོར་ནས་སྤྱོད་མི་ནུས་པར་དྭངས་མ་འཕེལ་བར་འགྱུར། ལསུ་ན་བརྡུངས་པའི་ཁུ་བས་རྟ་བྱས་ཏེ་རིལ་བུ་དྲིལ་བས་བཏང་ན་སྐད་འགག་པ་ལ་ཕན་ཞིང་སྐད་སྨན་ཡང་ཡང་ངོ་། །ཆང་གིས་རྟ་བྱས་ནས་བཏང་ན་བྱིས་པ་
བཙའ་མ་ཐུབ་པ་མྱུར་དུ་བཙའ་བར་འགྱུར། ཀུ་མེ་ཌཱའི་ཁུ་བས་རྟ་བྱས་ནས་བཏང་ན་ཆུ་རླུང་གིས་ལྟོ་བ་སྦོས་པ་སེལ། ཛཱ་མུ་ཎའི་འབྲུ་དང་པགས་པ་བརྡུངས་པའི་ཁུ་བས་རྟ་བྱས་ནས་སྣ་བུག་ལ་བླུག་ན་མི་རྒ་ཟེར་བའི་མགོ་བོར་འབུ་ཡོད་པའི་ནང་ཆུ། མེ། ཉི་མ།
འོད་ཅན་སོགས་མཐོང་བས་རྐྱེན་བྱས་ནས་རྒྱལ་ཟལ་ལྟ་བུ་ཞིག་ལོང་བ་དེ་ལ་ཕན་ནོ། །རྒྱ་གར་སྟོད་ཇ་དང་མཉམ་དུ་བཏང་ན་ཕོ་དབང་ལས་སུ་རུང་བར་འགྱུར་རོ། །ཤུ་དག །བཙ་དང་མཉམ་དུ་བཏང་ན་ཚ་བའི་སྐོམ་དད་ཀྱི་རིགས་དང་སྲོད་ལོང་ལ་ཕན། མུ་ཟི་སེར་

པོ་དང་ཆ་མཉམ་བཏགས་ལ་བཏང་ན་རླུང་གིས་རྣ་བ་འོན་པ་དང་མིག་གིས་མི་མཐོང་བ་ལ་ཕན། གོང་གི་མུ་ས་ལིའི་གཅིག་པོ་དང་། ཕོ་རིལ། པི་པི་ལིང་། ལྒ་བཞི་ཆ་མཉམ་བཏགས་ལ་སྨན་ཐུན་ཆེ་ཕྱོགས་གཉིས་ཀྱི་རྩིས་ཆུ་གྲང་གིས་འཕུལ་
ནས་བཏང་ན་རྒྱུ་དང་མི་རྒྱུ། སྦྱར་དུག་ཤ་དུག་སོགས་དུག་རིགས་ཀུན་ལ་ཕན་ཏེ་འདི་ཡན་མུ་ས་ལིར་ཁ་བསྒྱུར་བྱས་པའི་སྤྱོར་སྡེའི་འཕྲོས་དོན་ཡིན་ནོ། །ནད་གཞི་ཆེ་བའི་རིགས་ལ་སྦྱོང་གཏོང་བའི་ཤལ་སྨན་ནི། སྨིན་དྲུག །མགོ །རྒྱལ། མཆུ་རྣམས་ཀྱི་ཟླ་བ་
ལ། ཛེེ་པ་ལ་སེ་བ་བཅུ་གཉིས། ཧཱ་ཌ་ཌ་སེ་བ་ནི། མི་ར་ཙ་ཞོ་གང་། ཙུ་ཀ་སེ་བ་ཕྱེད་གསུམ་ཞིབ་པར་བཏགས་ལ་རིལ་བུ་ལྔ་བྱས། ཐུན་ཚད་རིལ་བུ་རེར་མར་སར་གྱིས་དྲིལ་ལ་མིད། དེའི་རྗེས་སུ་ཆུ་བསྐོལ་ཧུབ་གསུམ་ཙམ་རེ་བཏང་པག་ནད་རོ་རྣམས་སྦྱངས་ནས་
མང་དུ་ དན་རོག་ བཤལ་བར་འགྱུར། ཨ་རུ་ར །སྦྱངས་ཟིན་ ཕོ་རིས་ ནས་ ནི་མཁུའི་ཆུ་ གཅོད་སྨན་ཨ་ཕཱི་མ། ཛཱ་ཏི། ཨམྦྷ་ཀི་ཀོ་ལི། བི་ཛ་ཡ་རྣམས་ཆ་མཉམ་ཐོག་མར་ཛཱ་ཏི་དང་ཨ་ཤཱི་མ་གཉིས་མར་སར་ཆུང་ངུ་དང་མཉམ་དུ་བཏགས། དེ་ནས་བཞི་ག་ཆབས་ཅིག་
ཞིབ་པར་བཏགས་ལ་བྱེ་ཀར་རམ་སྦྲང་གང་རིགས་ཀྱིས་རྟ་བྱས་ལ་རིལ་བུ་སྒྱུ་རུ་རའི་འབྲས་བུ་ཙམ་སྒྲིལ་ནས་རིལ་ ཤ་འབྲས་ཀྱི་ནང་། སོ་མར་ཙ་ བུ་རེ་བཏང་། དེས་འགྲིམ་པའི་རིགས་གང་ཡིན་ཀྱང་ཆོད་དོ། །ཡང་ན་ཛཱ་ཏིའི་ཁོག་བྲུས་པའི་ནང་དུ་ཨ་ཕཱི་མ་སྲན་མ་ཉིས་
འགྱུར་ཙམ་ཞིག་བླུག་སྟེ་ཁ་བཅད་ལ་གྲོ་ཞིབ་ཀྱི་པག་གིས་དྲིལ་ལ་གཅི་བའི་མེ་དུ་བ་ཡལ་བའི་དཀྱིལ་དུ་བསྲེགས། བག་དེ་བག་ལེབ་ཚོས་པ་ཙམ་གྱི་ཚད་དུ་སླེབ་པ་དང་བཏོན་ལ་ཛཱ་ཏི་དེ་ནས་ཐུན་ཚད་སྲན་མ་ཉིས་འགྱུར་ཙམ་རེ་ཟོས་པས་ངེས་པར་ཆོད་དོ། །ཡང་
ན་ཟླ་བ་གོང་གི་བཞི་པོ་ལ་སྦྱོངས་སྨན། ངན་རོག་ཛཻ་པ་ལ། དངུལ་ཆུ་པཱ་ར། མུ་ཟི་སེར་པོ་གནྔྷ་ཀ་པོ་རིས་ །མི་རོ་ཙ། པི་པི་ལིང་པི་པ་ལ། ལྒ་ཤུཎཱི་རྣམས་ཆ་མཉམ་ཞིབ་པར་བཏགས། ཐུན་ཚད་སྲན་མ་ཉིས་འགྱུར་ཙམ་རེ་ཆུ་སྐོལ་གྱིས་ཕུལ་ནས་བཏང་ན་ནད་རོ་སྦྱོང་བར་

འགྱུར་རོ། །དེ་གཅོད་ལུགས་གོང་དང་འདྲའོ། །ཡང་ན་ཛཻ་པ་ལ་སེ་བ་བཅུ་གཉིས། མི་ར་ཙ་ཞོ་དོ། ཙ་ལྦོ་ལ་འབྲུ་ལྔ་བཅུ་རྣམས་ཞིབ་པར་བཏགས་པ་སྐྱུ་རུ་རའི་འབྲས་བུའི་ཚོད་ཙམ་རེ་མར་སར་གྱིས་དྲིལ་ལ་བཏང་། དེའི་རྗེས་སུ་ཆུ་སྐོལ་ཧུབ་གསུམ་ཙམ་རེ་འཐུང་།
ཡང་ན་སེ་ཧཱུཾ་ཌ། དུ་བ་རལ་པ། རྦྷཽ་རཱ་ཌ། ཧ་ར་ཏ་ཀའི་ཚིག་གུའི་ནང་གི་སྙིང་པོ་རྣམས། པོ་རིལ་ཆ་མཉམ་འབྲམ་བཏགས་ལ་ཐུན་ཚད་སྲན་མ་ཉིས་འགྱུར་ཙམ་རེ་བུ་རམ་གྱིས་དྲིལ་ལ་བཏང་། དེ་རྗེས་ཆུ་སྐོལ་ཕུལ་གང་ཙམ་རེ་འཐུངས་པས་བཤལ་སྒྱུག་གཉིས་ཀ་
ཤྲི་ཥརྟ་འབྱུང་། ཡང་ན་ཛཻ་པ་ལ་པགས་པ་བཤུས་པ་ཞོ་བརྒྱད་ཀྱི་ཚོད་ཙམ་རས་དྲི་མ་མེད་པས་གཏུམས་ལ་སྐུད་པས་ཁ་བསྡམས། སྣོད་གང་རིགས་སུ་འོ་མ་བྲེ་དོ་ཙམ་བླུགས་ལ་གོང་གི་རས་ཐུམ་དེ་སོར་བཞི་ཙམ་འོ་མར་མ་རེག་པ་སྐུད་པས་ཁེབས་གཅོད་ལ་
བཏགས། དེ་ནས་ཁེབས་ དན་རོག་ རྒྱབ་ལ་རླངས་པ་མི་འཆོར་བར་གཏུམས་ནས་འོ་མ་དེ་ཕྱེད་ཙམ་སྐམ་ཚོད་ཀྱི་བར་ལ་མེ་བཏང་། དེ་ནས་སྨན་ཕྱུང་གཤགས་ལ་ལྕེ་བཏོན། དེ་དང་ཤྭ་ཏ་ཛི་ར། ཨ་ཛེ་བ་ཎ། མིར་ཙ། པི་པ་ལེ་ལྔ་ཆ་བསྙམས་ལ་བཏགས། དེ་ནས་གོང་
གི་འོ་མས་ཁུ་བ་བྱས་ནས་རིལ་བུ་སྐྱུ་རུ་ར་ཙམ་དྲིལ། རིལ་བུ་རེ་བཏང་ལ་དེ་ནས་ཆུ་སྐོལ་འཐུང་ངོ་། །དབོ། ནག་པ། ཉ། སྣྲོན། ཆུ་སྟོད། དབྱུ་གུ་རྣམས་ཀྱི་ཨ་རམ་ཌའི་འབྲས་བུ། ཛཻ་པ་ལ། ཟིར་དཀར་གོལ་ལ་ཕུང་ ཕི་རིས་ པི་པི་ལིང་ ཥཻ་ར། ཙ་ལྤོལ། སེནྔྷ། ཙིར་ཙ་རྣམས་ཆ་
མཉམ་བཏགས་ལ་བོད་ཀྱི་ཐུན་ཚད་ཆེ་ཕྱོགས་ཙམ་ཆུ་གྲང་གིས་རྟ་བྱས་གཏོང་། ཟླ་བའི་ཁྱད་མ་གཏོགས་ཕན་ཡོན་དང་ནུས་པ་འདྲ། ཡང་ན་ཛཻ་པ་ལ་བཏུལ་མ། དཎྜ་པི་པ་ལ། དན་ངོག་མི་ར་ཙ། ཤྭེ་ཏ་ཛི་ར། ཙུཀ་རྣམས་ཆ་མཉམ་བཏགས། ཕོ་རིས་
ལྒའི་ཆུའི་ནང་དུ་ཞག་གཅིག་སྦངས་ལག་ནས་སྣོན་ཏེ་རྫོགས་ནས་རས་ཀྱི་ཁུང་དུ་བཅིར་བའི་ཁུ་བས་རྟ་བྱས་ལ་རིལ་བུ་སྐྱུ་རུ་ར་ཙམ་སྒྲིལ། རིལ་བུ་རེ་དན་རོག་ཆུ་གྲང་གིས་རྟ་བྱས་ནས་གཏོང་ བོ་རིས་ ཟིར་དཀར་པོ་ ངོ་། །ཡང་ན་ཛཻ་པ་ལ་དན་རོག་ ཆུའི་ཁོལ་ཐེངས་

རེ་ལ་བརྗེ་ཐེངས་རེ་བྱས་པ་ལན་བརྒྱད་ཀྱི་བར་བཙོས། དེ་ནས་ལྕེ་བཏོན། དེ་དང་ཨ་ག་ར། ཁཎྜ་གསུམ་ཆ་མཉམ་ལ་ཞིབ་པར་བཏགས་ཐུན་ཚད་བོད་དང་འདྲ་བ་ཆུ་གྲང་གིས་རྟ་བྱས་ལ་བཏང་ངོ་། །ཡང་ན། ནི་ལ་ཀ་ཝཾ་གིས་བརྡུངས་པའི་
ཁུ་བར་སྐྱུ་རུ་ར་ཞིབ་པར་བཏགས་པ་བཏབ་ནིམྦུའི་ཆུ་ཅུང་ཟད་བླུག་ལྕགས་སྐྱོགས་ཀྱི་ནང་དུ་ཞག་ཨར་སྐྱ་གཅིག་བྱེ་ཀར་བཞག །སྐྲ་དང་སྨ་ར་དཀར་པོར་སོང་བར་ཞག་གསུམ་གྱི་བར། ཉིན་རེ་ལ་འཁྲུ་ཐེངས་རེ་ལ་བྱུགས་ཐེངས་རེ་བྱེད། སླ་དཀར་ནཱ་
གོང་བཞིན་བྱེད། མེ་ལ་ཀ་རཱ་ས། བུད་མེད་ཀྱི་འོ་མ་གསུམ་སྦྱར་ལ་ལྟེ་ས་བྱུགས་པས་ཀྱང་ཕེབས་སོ། ཡང་ན། སུཾ་ཌ། ཀཱ་ཀ་ཌ་སིངྒི་། ངྷ་བརའི་མེ་ཏོག་གསུམ་ཆ་མཉམ་ལ་བུ་རམ་གྱིས་དྲིལ་ལ་བཏང་ཐུན་ཚད་གོང་དང་འདྲའོ། །གཅོད་སྨན་གོང་དང་འདྲ།
བསེ་དུག་གི་སྨན་ལ། པི་ལོ་ཝ། ཨ་ཛ་ལྦ་ཎ། བུ་རམ་རྙིང་པ་གསུམ་ཞོ་བཅུ་གཉིས་རེ་ཆ་མཉམ་བཏགས་ལ། དངུལ་ཆུ་སེ་བ་བཞི་བསྲེས་དེ་ལ་རིལ་བུ་དགུ་བཅོས་ལ་ཉི་མ་དགུའི་བར་རེ་རེ་ཁྱུར་མིད་བྱེད། དེའི་བར་པག་དང་ཐུག་པ་ཚྭ་སོར་མེད་པ་མ་གཏོགས་གཞན་
མ་ཟ་བཏུང་ཐམས་ཅད་འཛེམ། མནུ་ཟག་ཅན་ལ་ལ་ཕུང་དེས་འཕྲལ་དུ་ཕན་པར་འགྱུར་རོ། །ཡང་ན་ཧ་ར་ཌ། མི་ར་ཙ། ནི་ལ་ཐོ་ཐ་གསུམ་ཆ་མཉམ་ཞིབ་པར་བཏགས་ཏེ་སྨན་ཚགས་ལ་བཙགས་ལ་བ་མར་སར་བར་སྦྱར་ནས་རྨ་གང་འདུག་ལ་བྱུགས་པས་འཕྲལ་དུ་ཕན་པར་
འགྱུར་ཞིང་དེ་ཡང་གདོན། ཆུ་འཚག་པ་སོགས་ནས་འགོས་པ་ཡིན་ན་ཕན་སླའོ། །ཡང་ན། ཨ་རུང་ པཱ་ར། ཕོ་རིས་ ཕིག་པན་ གནྔྷ་ཀ་ །གྲོ། ཞིབ་དར་བཙགས། བུ་རམ་རྣམས་ཆ་མཉམ་ལ་ཞིབ་པར་བཏགས། ཨ་དྷ་ཛྷ་ར་ཆུ་རུ་སྦངས་པའི་ཁུ་བས་རྟ་བྱས་ལ་རིལ་བུ་སྐྱུ་རུ་ར་
ཙམ་སྒྲིལ་ལ་རིལ་བུ་རེ་ཁྱུར་མིད་བྱེད་དོ། །ལྡོང་རོས། །ཡང་ན་མ་ན་སི་ལ། བ་བླ་ཧཱ་རིཏ་ལ། རུ་རྟ་ཀུ་ཋ། ཡུང་བ་ཧ་དྲ་ཏུལ་ཆུལ་ང་། མུ་ཟི་སེར་པོ། ཁྱུང་སྡེར་སྨྱུག་པོ་གུ་ཎི་པུ་ཙྪའི་་རྩ་བ་རྣམས་ཆ་མཉམ་ཞིབ་པར་བཏགས་ལ་བའི་ཆུས་རྟ་བྱས་ནས་ཁོང་དུ་གཏོང་། སྨན་དེ་རའི་འོམ་ལ་

སྦྱར་ནས་རྨ་གང་ཡོད་ལ་འབྱུག་གོ །ཡང་པཱ་རཱ། གནྔྷ་ཀ །ཧཱ་རི་ཏ་ལ། ཛ་ཡི་ཕ་ལ། །ཛ་མུ་ཎའི་པགས་པའི་ཕྱེ་མ་རྣམས་ཆ་མཉམ་ཞིབ་པར་བཏགས་སྦྲང་གིས་རྟ་བྱས་ལ་རིལ་བུ་སྒྱུ་རུ་རའི་འབྲས་བུ་ཙམ་བྱས་ཏེ་མིད་པར་བྱའོ། །ཡང་ན། པཱ་ར་སེ་བ་བཞི། ཧ་ལ་ད་
སེ་བ་བཞི། ཨ་ཛཱཝ་ཎ་སེ་བ་བཞི། ཥཻ་ར་སེ་བ་ དངུལ་ ཆུ་མུ་ཟི་སེར་པོ་ བ་བླ་ བཞི། ཛཱཏི་ བིལ་ཝ་ཞོ་གང་། ལཌ ་གུ་ཌ་སེ་བ་བཅུ་དྲུག་རྣམས་ཞིབ་པར་བཏགས་ལ་རིལ་བུ་སྐྱུ་རུ་ར་ཙམ་བྱས་ཉི་མ་བདུན་གྱི་བར་ལ་རེ་རེ་ཟ་ཞིང་སྨན་ཟོས་ནས་མ་འཇུ་བར་དངུལ་ཆུ་ལ་དྲོ་ཡུལ་བ་
བཅོས་བྱེད་དོ། ལ་ལ་ཕུད །ཡང་པཱ་རཱ། ཏིལ་ནག །གནྔྷ་ག །ཨ་ཛ་ལྦ་ཎ། སུ་ཉ། གུཌ་རྣམས་མན་ནུ་ཁྲག་ཅན་སེ་བ་བུ་རམ་བཞི་རེ། བིལ་ཝ་ཞོ་དོ་སེ་བ་བརྒྱད་རྣམས་ཞིབ་པར་བཏགས། ཨཽཾ་གཱ་ཆུ་ལ་སྦངས་པའི་ཁུ་བས་རྟ་བྱས་ལ་རིལ་བུ་སྒྱུ་རུ་རའི་འབྲས་བུ་ཙམ་དྲིལ་ལ་
གཏོང་ཞིང་དེ་བར་ཟས་དངུལ་ཆུ་འབྲས་དང་འོ་མ་ལེ་ལ་ཆུ་རིང་པོ། ལ་ལ་བུད་ལྒ མ་གཏོགས་ བུ་རམ་ འཛེམ། སོ་རྙིལ་དང་རྐེ་ལ་སོགས་མནུ་ཁྲག་ཅན་པ་སྐྲངས་ཀྱང་སྨན་ལྔར་ཆགས་སུ་བཏང་བས་གྲོལ་བར་འགྱུར་རོ། །ཡང་སྨྱུག་མའི་ལོ་མའི་རྩེ། སཾ་བྷཱ་ལུའི་ལོ་མ། ཨོཾ་
གཱའི་ལོ་མ། སྭེ་ཏ་དྷཱུ་པའི་ལོ་མ། ཧིངྒུ་ལ་རྣམས་སེ་བ་བཞི་རེ་ཆ་མཉམ་པ་བཏགས་ལ་ཐུན་བཅུ་བཞི་བཟོ་ལ་ཐུན་རེ་གང་ས་གསར་པ་ལྟ་བུར་འཐན་ནས་མགོ་ལུས་གཏུམས་ཏེ་དུ་བ་རྨ་གང་ཡོད་ལ་འབུང་། དེའི་བར་ལ་དྲོ་བཅོས་དང་རླུང་མ་འཕོག་པ་གལ་
ཆེའོ། །ཡང་། ཛ་ཧུའི་མེ་ཏོག་ཞིབ་ མཚལ་པར་བཏགས་པ་དར་ལ་བཙགས་བུ་རམ་དང་ཆ་མཉམ་ལ་རིལ་བུ་སྐྱུ་རུ་ར་ཙམ་དྲིལ་བ་ཉིན་བདུན་གྱི་བར་རེ་རེ་ཁོང་དུ་བཏང་། པཱ་རཱ། ནི་བ་གཉིས་སེ་བ་བཞི་བཞི་ཞིབ་པར་བཏགས། ནིམྦུའི་ཐང་ཆུས་འཁར་
སྡེར་གྱི་ནང་དུ་སྦྲུས་ལ་རྐང་པ་དང་ལག་པ་ལ་སྨན་ཟ་བ་དང་མཉམ་དུ་བྱུགས། དེའི་བར་གྱི་དྲི་ཆུ་རྫ་སྣོད་ལྟ་བུར་བསགས་པའི་ཆུའི་ནང་དུ་གོང་གི་དངུལ་ཆུ་སེ་བའི་གྲངས་གང་བཏང་བ་དེ་ཡོང་ཞིང་དེ་འཕྲལ་ཕན་པར་འགྱུར་རོ།

འདིའི་བར་ལ་བག་ཐུག་ལས་དངར་སྒྱུར་སོགས་འཛེམ། གཞང་འབྲུམ་གྱི་ནད་དང་མཚན་བར་རྡོལ་པ་ལ། པི་པི་ལའི་པགས་པ་ཞིབ་པར་བཏགས་པ་ཐུར་མགོ་དོ་ཙམ་པའི་ཞོ་ཕུལ་གང་ཙམ་ལ་བཏབ་སྟེ་འཐུངས་པས་མྱུར་དུ་ཕན། ཡང་ན།
ནད་པ་མགོ་ཞབས་བཟློག་སྟེ་རྐང་པ་གདུང་མ་ལྟ་བུར་བཏགས་ལ་བའི་གཅི་བས་རྩ་ལམ་ནན་ཆེར་བཀྲུས། དེ་ནས་མ་ནུ་ཁྲག་ཅན་གྱི་ཁྲག་བཏོན་ལ་བྱུགས། དེ་སྟེང་ཨུ་ད་ཞིབ་པར་བཏགས་པའི་ཕྱེ་མ་ཆུས་སྦྲུས་པའི་པག་གིས་བཀབ། དེའི་ཐོག་ཏུ་སོལ་མེ་ལྟ་བུ་མེ་རྡོག་
ཆུང་ངུ་ཞིག་ཆུ་ཚོད་གཅིག་ཙམ་གྱི་བར་བཞག །དེ་ནས་མེ་བསལ་ལ་དེ་ཤུལ་དུ་སུ་མ་ལ་སྲོ་མ་ཙམ་ཞིག་ཆུ་ཚོད་གཅིག་ཙམ་གྱི་བར་བཞག །དེ་ནས་བག་དང་བཅས་པ་བསལ་བས་འབུ་མང་དུ་ཐོན་འོང་ཞིང་ཕན་ནོ། །ཡང་ན་བུ་རམ་དང་པི་པི་ལེང་ཆ་མཉམ་ལ་པི་པི་ལིང་ཞིབ་
པར་བཏགས་པ་བུ་རམ་གྱིས་རྟ་བྱས་རིལ་བུ་གོ་ཡུ་ཙམ་རེ་ཟོས་ན་ཕན་པར་འགྱུར་ཞིང་འདི་ཁྱད་པར་བྱིས་པ་ཆུང་ངུ་ལ་ཕན་ནོ། །ཡང་ན་ལུགས་སྣོད་ནང་མར་གསར་པའི་ནང་དུ་ཨ་རུ་ར་སོལ་བར་མ་སོང་ཙམ་བཙོས། དེ་ནས་བཏོན་ཏེ་ཞིབ་པར་བཏགས་པའི་ཕྱེ་མ་སླར་ཡང་
གོང་གི་མར་དེ་ལ་བཏབ་ནས་རིལ་བུ་ཛཱཏི་ཙམ་རེ་ཟོས་པས་ཀྱང་ཕན་པར་འགྱུར་རོ། །ཡང་ན། ཏིལ། བིལ་བ། ཨང་ཌ། གུཌ། ཙི་ཏཱ་རྣམས་ཆ་མཉམ་ལ་ཞིབ་པར་བཏགས། སྦྲང་རྩིས་རྟ་བྱས་ལ་རིལ་བུ་སྐྱུ་རུ་ར་ཙམ་བྱས་ནས་ཟོས་ན་ཡང་ཕན་ནོ། །ཡང་ན། ཧ་ལ་
ད་ཞིབ་པར་བཏགས་པ་དང་ནི། ཧཱུཾ་ཤི་ཁཎྜ་ཆ་བསྙམས་པ་རྩ་ལམ་གྱི་ཁུང་བཏབ་ཁམས་ཀྱིས་བསྡམས་ཏེ་བཞག་པས་ཀྱང་ཕན་ནོ། །ཡང་འཕོངས་ལུགས་གཅི་བའི་མེ་དུ་བ་མེད་པའི་སྟེང་དུ་སྦྲུལ་གྱི་པགས་པ་བརྗེས་པ་བཏབ་པའི་དུ་བ་བདུག་ས་ན་འཕྲལ་དུ་ཕན། ཛཱ་རཱཾ་ཀུ་ཤ་ ཕུང་བ་
སྟེ་རིམས་འཕྲོག་ལྕགས་ཀྱུའི་སྤྱོར་བ་བདུན་པ་ནི། དན་རོག་དུག་བྲལ། དངུལ་ཆུ་དུག་བྲལ། བཙན་དུག །ཕོ་རིས། པི་པི་ལིང། ལྒ། ཚ་ལ་བསྲེགས་པ་རྣམས་ཆ་མཉམ་ཞིབ་པར་བཏགས་ལ་ཐུན་ཚད་སྲན་མ་ཙམ་བུ་རམ་ཀྱིས་རིལ་བུ་བྱས་ནས་བཏང་ན་གྲང་རླུང་སོགས་

གྲང་བའི་རིགས་ཐམས་ཅད་ལ་ཕན་ཞིང་ཅུང་ཟད་ཐུར་དུའང་འཁྲུའོ། །བཙན་དུག་ཕྱུང་ལ་མུ་ཟི་བསྣན་ཏེ་ཐུན་ཚད་སྲན་མ་ཉིས་འགྱུར་ཙམ་བྱེ་དཀར་གྱིས་རིལ་ལུ་བྱས་བཏང་ན་ཁྲག་ཚད། མཁྲིས་ཚད། རླུང་ཚད། བད་ཀན་གྱི་ཚད་པ་སོགས་ཚད་པ་གསར་རྙིང་ཐམས་ཅད་ལ་
ཕན་ནོ། །དན་རོག་དུག་བྲལ། །དངུལ་ཆུ་བཏུལ་མ། མུ་ཟི་སེར་པོ། ཚ་ལ་བསྲེགས་པའི་ཐལ་བ། མཚལ་རྣམས་ཆ་མཉམ་བཏགས་པ་ནིམྦུའི་ཁུ་བས་རིལ་བུ་སྨ་རུ་མགོ་ནག་ཙམ་སྒྲིལ་ལ་བཏང་ན་རླུང་མཁྲིས་བད་ཀན་སོགས་ནད་ཀྱི་རིགས་གསར་རྙིང་གང་ལ་ཡང་ཕན་
ནོ༑ །དན་རོག་དུག་བྲལ། དངུལ་ཆུ་བཏུལ་མ། མུ་ཟི་སེར་པོ། མཚལ། བ་རུ་ར། ཨ་རུར་རྣམས་ཆ་མཉམ་བཏགས་པ་བྱེ་དཀར་གྱིས་རྟ་བྱས་ནས་རིལ་བུ་སྨ་རུ་མགོ་ནག་ཙམ་དྲིལ་ལ་བཏང་ན་ཚད་པ་གསར་རྙིང་པ་དང་མཁྲིས་པ་དང་ཚ་བའི་རིགས་ལ་ཕན། དན་
རོག་དུག་བྲལ། དངུལ་ཆུ་བཏུལ་མ། མུ་ཐི་སེར་པོ། མཚལ། ཟངས་ཕྱེ་བཏུལ་ ལིང་ང་ མ། ཙི་ཏཱ། པི་པི་ལིང་། ཨ་རུ་ར། བ་རུ་ར། སྐྱུ་རུ་ར་རྣམས་ཆ་མཉམ་ཞིབ་པར་བཏགས་ལ། བྷྲིངྒ་རཱ་ཛའི་ཆུས་སྦྲུས་ལ་སྐམ་ཐག་ཆོད་པ་དང་ཕྱེ་མ་ཐུར་མགོ་རེ་ཙམ་བཏང་
བས་རིམས་ཚད་ཀྱི་རིགས་མཐའ་དག་ལ་ཕན་ནོ། །དན་རོག་དུག་བྲལ། དངུལ་ཆུ་བཏུལ་མ། མུ་ཟི་སེར་པོ། ཕོ་རིས། པི་པི་ལིང་། ཚ་ ཨམ་ལ་ ལ་རྣམས་ཆ་མཉམ་ཞིབ་པར་བཏགས་ལ་བྱེ་དཀར་དང་མཉམ་དུ་བ་མར་གསར་པས་སྒྲིལ་ལ་བཏང་ན་ཁྲག་ཚད།
མཁྲིས་ཚད། རླུང་ཚད། བད་ཀན་གྱི་ཚད་པ། རྒྱུ་ཚད། ཆམ་ཚད། འཁྲུགས་ཚད། རིམས་ཚད་དེ་ཚད་པ་བརྒྱད་ལ་མཆོག་ཏུ་ཕན་ནོ། །དན་རོག་དུག་བྲལ་དང་དཎྜ་སེ་བ་བཅུ་གཉིས། ཕོ་རིས། ཚལ་བསྲེགས་པའི་ཐལ་བ། པི་པི་ལིང་གསུམ་སེ་བ་བཞི་རེ་
རྣམས་ཞིབ་པར་བཏགས། བྷྲིངྒ་རཱ་ཛའི་ཁུ་བས་སྦྲུས་ལ་རིལ་བུ་སྨ་རུ་མགོ་ནག་ཙམ་བྱས་པ་ཐུན་ཚད་རིལ་བུ་གསུམ་རེ་བཏང་བས་རིམས་ཚད་ཀྱི་རིགས་མཐའ་དག་ལ་ཕན་ནོ། །དེས་རིམས་འཕྲོག་ལྕགས་ཀྱུའི་སྦྱོར་བ་བདུན་པ་རྫོགས་སོ།། །།གོ་ཡུ། སུཔ་རི་མུ་

ས་ལི། འཇམ་འབྲས་ཀྱི་འབྲུ། པི་པི་ལིང་དང་པི་པི་ལིང་གི་རྩ་བ། ལྒ། པོ་ཥ་རའི་རྩ་བ། ཕོ་རིས། ལ་ལ་ཕུད། སེངྒ་ཌ། ཨ་ཤྭགནྦྷ། བྱི་ཐང་ཀ །ལ་ལ་ཕུད་ཆུང་བ། བྷཽགི་རྣམས་ཞོ་བཅོ་ལྔ་རེ་ཆ་མཉམ་ཞིབ་པར་བཏགས།
བི་ར་ཀན་དྷུཞོ་བཞི་ཞིབ་པར་བཏགས་ཏེ་ཆུས་བཙོས་ལ་གར་སླ་བག་ཙམ་དུ་སོང་དུས་སྨན་རྣམས་དང་བསྲེགས། སོ་མ་ར་ཙ་ཞོ་བརྒྱད་ཅུ། ཆུ་ཁར་ཁལ་གཅིག་ཙམ་གྱི་ནང་དུ་བཏབ་ལ་ཆུ་བྲེ་གསུམ་ཙམ་དུ་སྐམ་སྐམ་པར་གདུས་གྲང་བ་དང་རས་ལ་བཙགས་པ་
ལ་ དུག་མོ་ཉུང་ གོང་གི་སྨན་བཏབ་ནས་འདྲེས་པར་བྱས། དེ་ནས་བའི་འོ་མ་ལྷད་མེད་ཁལ་གཅིག་ཙམ་སྣོད་དུ་མེར་ གོ་མུའི་བཞི་འགྱུར་ མགར་བ་བྱས་གདུས་ནས་སུམ་གཅིག་ཙམ་དུ་ལུས་པ་དང་། དེ་ལ་བླུག་སྟེ་སྐྱ་བས་དཀྲུག་ཅིང་སྐྱོ་མ་གར་བ་ཙམ་དུ་འདུས་པ་
དང་ཏའུ་ཥི་རང་ཉབ་ལ་དཀྲུག་ཅིང་ཟན་དྲོན་ཙམ་དུ་སླེབ་པ་དང་མེ་ཐག་བཅད་དེ་གྲང་དུ་བཅུག་ལ་རིལ་བུ་སྐྱུ་རུ་ར་ཆེ་ཕྱོགས་ཙམ་རེ་བཏང་བས་འདི་ནི་གོ་ཡུར་བརྟེན་པའི་སྤྱི་འཇོམས་ཆེན་མོ་སྟེ་རླུང་མཁྲིས། བད་ཀན། འདུས་པ། ཚད་པ་གསར་རྙིང་། དུག་གི་རིགས།
སྐྲན། དམུ་ཆུ། ཁྲག་སོགས་མདོར་ན་ནད་ཀྱི་རིགས་གང་ལའང་འདིས་མི་ཕན་པ་མེད་དོ། །ཡང་གོང་གི་རིལ་བུ་དང་མཉམ་པའི་ཤེལ་ཀར་ལྕགས་སྣོད་དུ་ཆུ་ཅུང་ཟད་བླུགས་ལ་སྒོར། ཆུ་ཐག་ཆོད་ནས། ཛཱ་ཏི། ལི་ཤི། ཛཱ་ཏིའི་མེ་ཏོག །སུག་སྨེལ་བཞི་
ཤེལ་ཀར་གྱི་བཅུ་ཆ་རེ་ཞིབ་པར་བཏགས་པ་དང་གོང་གི་རིལ་བུ་བཏབ་ལ་ཅུང་ཟད་སྒོར་ཏེ་རིལ་བུ་སྒྱུ་རུ་ར་ཉེས་འགྱུར་ཙམ་སྒྲིལ་ལ་ཐོ་རངས་ཟས་མ་ཟོས་པའི་གོང་དུ་རིལ་བུ་རེ་རྒྱུན་དུ་བསྟེན་ན་སྟོབས་འཕེལ་ཞིང་རྒས་ཁ་སྲ་བ། ལུས་ཡང་བ། དོང་ཁ་བདེ་བ། རྩལ་ཆེ་བ། བློ་
རྣོ་བ༑ མིག་གསལ་བ། རྣ་བ་གསང་གསོ་བརྟན་པ། སྐྲ་དཀར་གཉེར་མ་མི་འབྱུང་བ། འདོད་པ་སྤྱོད་ནུས་པ། ནད་དཀོན་པ་སོགས་ཕན་ཡོན་བསམ་ལས་འདས་སོ། །ཆུ་བསགས་ཚ་གྲང་གང་ལའང་བི་ས་ལོ་ཙ་ན། ཅུ་གང། སེ་མ་ལ་ཁཱ་ར་དཀར་པོ་

དང་སེར་པོ། རྒྱ་གར་སྟོད་ཇ། བི་ལ་ཝ་རྣམས་ཆ་མཉམ་པ་ཞིབ་པར་བཏགས་པ་ནའི་ཁུ་བས་ཞོ་སླ་བ་ཙམ་བྱས་པ་ཉིན་གསུམ་གྱི་བར་རྡོ་གཞོང་གི་ནང་དུ་ཉེས་ཏེ་བག་ཙམ་སོང་བ་དང་རིལ་བུ་སྲན་ཆུང་ཙམ་བྱས་པ་སྐྲངས་ཆེ་ན་རིལ་བུ་གཉིས་དང་གཞན་ལ་རེ་སྟེ་
བ་མར་གསར་པ་བཙགས་བཅད་པས་འཕུལ་ལ་ མ་ནུ་ཁྲག་ཅན་ བཏང་། སྨན་གཏོང་རིང་པག་ཐུག་དང་མར་གསར་མ་གཏོགས་གཞན་འཛེམ། ནད་ཇི་ལྟར་ཚན་ཆེ་ཡང་ཐུན་བདུན་གྱིས་ངེས་པར་ཐོན་ནོ། །བཱཾག་དང་ཥཱཌ་ཆ་མཉམ་ལ་ཕྱེ་མར་བཏགས་སོ། །
བའི་ཞོ་ཕུལ་གྱི་སུམ་ཆ་ཙམ་ལ་བཏབ་ནས་འཐུངས་ན་ཡང་ཕན་པར་འགྱུར་ཞིང་། བཅོས་བྱེད་རིང་དམར་སྐྱུར་དང་ཁ་ཚ་རུལ་སུམས་འཛེམ། སོ་མར་ཙ་དང་བྱེ་དཀར་ཆ་མཉམ་པ་ཞོ་ཧུབ་གང་ལ་སྦྱར་ནས་བཏང་ན་ སོམ་ར་ བྱོ་ཀར་ ་ཁྲག་མཁྲིས་ལས་གྱུར་པའི་ཆུ་ནད་
ཐོན་ཞིང་མཁྲིས་པས་འགྲིམ་པ་ཡང་ཚོད་དོ། །ཡང་ཚོད་དང་རྒྱས་པར་དུས་ཀྱི་རྩ་བ་གང་བྱས་ཁོག་མའི་ནང་དུ་བླུག་ལ་དེ་ལྟར་ཡང་ཁེབས་གཅོད་རྒྱབ་ལ་རླངས་པ་མི་འཆོར་བ་བྱས་པའི་ཆུ་སུམ་གཉིས་བསྡུས་པའི་ཁུ་བ་ཚན་མོ་ཕོར་པ་གང་
བཏུངས་ལ་གོས་ཀྱིས་བྱེབས་ལ་རྔུལ་ཐོན་པར་བྱེད་པ་གནད་དུ་ཆེའོ། །ཙན་དན་དམར་པོ་དང་བཙག་རྡོ་གཉིས་ཆ་མཉམ་པ་ཞིབ་པར་བཏགས་ལ་ཆུས་རྟ་བྱས་རིལ་བུ་གོ་ཡུའི་འབྲུ་ཙམ་དྲིལ་ཏེ་བཏང་བས་ཀྱང་ཕན་ནོ། །འུ་སུ་ལོ་མ་འདྲུ་བཅས་རྫོགས་
པའི་ཁུ་བས་བསྐུ་མཉེ་བྱས་ཀྱང་སྐྲངས་པ་འཕྲལ་དུ་འཇོམས་པར་འགྱུར་རོ། །ས་མུ་དྲ་ཕ་ལ་ གེ་ཏུ་ མང་ཉུང་ཇི་ཙམ་ཡོད་ཀྱང་རའི་གཅིན་གྱི་ཁ་ཕྲུས་ཉིན་རེ་ལ་ལན་གསུམ་རེ་བཏབ་པ། དེ་བཞིན་བའི་འོ་མ། བྷྲིངྒ་ར་ཛའི་ཁུ་བ་རྣམས་ཀྱིས་ཉིན་བདུན་རེ་
སྐེམ་བཀྲུ་བྱེད། དེ་ནས་ཞིབ་པར་བཏགས་ལ་ཐུན་ཚད་སྲན་མ་གསུམ་ནས་གཅིག་གི་བར་ནད་བབས་ཆེ་ཆུང་སྐབས་དང་བསྟུན། ར་མའི་གཅིན་གྱིས་ཁུ་བ་བྱས་ནས་མགོ་ཕྱེད་ན་བར་གང་ན་བའི་ཕྱོགས་ཀྱི་མིག་ལ་འབྱུག་པའམ་སྣ་ལ་བླུག་པས་ཕན་ཞིང་མིག་

ལ་བྱུགས་པས་མིག་སེར་པོར་སོང་བ་ལ་ཡང་ཕན། བྱེ་མ་ཀ་ར་དང་མཉམ་དུ་བཏང་ན་ཚད་པ་གསར་རྙིང་ཐམས་ཅད་ལ་ཕན། བའི་དར་བས་རྟ་བྱས་ཏེ་འཐུངས་ན་རླུང་རྒྱུ་མཁྲིས་ཀྱི་ནད་ཟུག་བཞིན་དུ་ཆེ་བ་ལ་ཕན། ཧིངྒ་དང་མཉམ་དུ་བཏང་ན་མཁྲིས་སྲིན་སྐྱེ་
ཐུར་གཟུགས་དང་སྲིན་ལེབ་སྲིན་འབུ་ཆུང་ངུ་སོགས་ལེན་ནས་བདེ་བར་འགྱུར་རོ། །སྦྲང་རྩི་ལ་སྦྱར་ནས་བསེ་དུག་གི་རྨ་དང་ཐོར་བ་ལ་བསྐུས་ན་འཕྲལ་དུ་ཕན་པར་འགྱུར་ཞིང་། ལྕེ་དིག་པས་གཏམ་ཡུན་རིང་མི་ཐོན་པ་དང་ཕོ་བ་ཤིང་ཀུན་སྦོས་པ་ལ་ཁོང་དུ་བཏང་བས་ཕན།
ཡུང་བ་དང་མཉམ་དུ་བཏང་ན་སྐྱུག་སྨན་གྱི་མཆོག་ཏུ་འགྱུར། རང་ཆུ་འམ་ར་མའི་ཆུས་རྟ་བྱས་བཏང་ན་མ་འཇུ་བ་ལ་ཕན་ཞིང་སྦྱོངས་ཀྱང་ཕེབས་པར་འགྱུར་རོ། །བྷྲིངྒ་རཱ་ཛའི་ཁུ་བས་རིལ་བུ་བྱས་ལ་བཏང་ན་མིག་སེར་ལ་ཕན། པི་པ་ལའི་པགས་པ་དང་
མཉམ་དུ་ཟོས་ན་མས་རླུང་གྱེན་ལྡོག་དང་རླུང་རྒྱུ་མཁྲིས་ལ་མཆོག་ཏུ་ཕན་ནོ། །ཡང་ར་མའི་ཆུས་རྟ་བྱས་བཏང་ན་སྐྱ་རྦབ་ལ་ཕན། ཨ་ཇོ་ཛཱ་ཌའི་ཁུ་བས་རིལ་བུ་བྱས་བཏང་ན་དྭངས་མ་འཛག་པ་ལ་ཕན་ནོ། །ལ་ལ་ཕུད་དང་མཉམ་དུ་བཏུང་ན་རིམས་ནད་ཉི་མ་
རེ་མོས་ཀྱིས་ན་བ་ལ་ཕན་ནོ། །བའི་འོ་མ་དང་མཉམ་དུ་བཏང་ན་སྟོབས་བསྐྱེད་པར་འགྱུར་རོ། །ལྒ་དང་མཉམ་དུ་བཏང་ན་དྭངས་མ་འཕེལ་བར་འགྱུར་རོ། །ཨ་ཀ་ལ་ཀ་ར་ཕྱེ་མར་བྱས་པ་དང་མཉམ་དུ་བཏང་ན་ཁོང་པའི་སྲིན་འབུ་ཐམས་ཅད་ཕྱིར་འཐོན་ནས་
བདེའོ། །ནིམ་བུའི་ཁྱ་བ་དང་མཉམ་དུ་བཏང་ན་འདུས་པའི་ནད་ལ་ཕན་ནོ། །རང་ཆུ་ཁྱོར་གསུམ་གྱིས་འཕུལ་ཏེ་བཏང་བས་ནི་ནཱ་བཱི་ཟེར་བའི་རྐང་ལག་གི་སོར་མོ་དང་སྣ་གང་ལ་ཐེབས་ཀྱང་ཆད་འགྲོ་བ་ཞིག་ཡོང་བ་དེ་ལ་ཕན། ཡང་ནད་དེ་ལ་སྔགས་བྱེད་ན།
སང་བཅོས་ཁ་བྱེད་རྒྱུའི་དོ་ནུབ་ནད་པའི་ལུས་བཀྲུས་ལ་མལ་བདེ་བར་ཉལ་བཅུག་སང་ཞོགས་སྔགས་མཁན་གྱིས་ཕྱིན་ལ་ནད་པ་ལས་འདོམ་དོ་ཙམ་གྱིས་འགྱངས་བྱས་ལ་བསྡད། རྐང་ལག་གང་ན་བ་དེ་བསྟན་ལ་འོག་གི་སྔགས་འདྲེན་པ་དང་མཉམ་དུ་འབྲས་

སིནྔྷཱར་བསྲེས་པས་ནད་པ་བྲབ། རྐང་ལག་གང་ཡིན་ཀྱང་མི་གཉིས་ཙམ་གྱིས་ཟིན་ཀྱང་མི་ཐུབ་པར་སྔགས་མཁན་གྱི་སྔར་སླེབ་ཡོང་བས་ཁྲུ་གང་ཙམ་དུ་སླེབ་པ་དང་གྲིས་འཕྲེད་ལ་རེ་ཁཱ་གསུམ་འཐེན། གང་ན་བ་དེ་འབྲས་བཙོས་པའི་ཟན་དང་སིནྔྷཱུ་ར་བསྲེས་པས་
གཏུམས་ལ་བཞག་པས་ཕན་ནོ། །སྔགས་ནི། ཨོཾ་གཱ་རྫ་ཏ་གྷོ་རཏ་ཨཱ་བ་ཏཱ་ཚ་ར་ཚེ་དུ་ཨུ་ཏཱ་ར་ཏ་ཨ་བ་ཏཱ་ཧ་ཡ། ན་བ་ནཱ་རི་བ་ཧ་ཏྲ་ཀོ་ཥྛ་སུ་ཥ་བ་ར་ཏཱ་ཨཱ་བ་ཏ་ཧ་ཡ། ཀཱ་ཧཱ་ཏེ་ཨཱ་བ་ར་ཧ་ཡ་ག་ཌྔྷ་ག་ཡ་ནི་ཏེ་ཨཱ་བ་ཏཱ་ཧ་ཡ། ཀཱ་བ་རུ་ཀོ་ཀོ་ཏ་བཱ་ལ་
དི་ལཱི་ཀོ་པ་ཏ་སཱ་ཧ། སེ་ཥ་སིལཱ་ར་རུ་རུ་ཀ་ནི་ཀེ་པུ་ཏ་མ་ཧ་མ་དཱ་པི་ར་མནྟྲ་པ་ཌྔྷ་ཏ། བ་དྷིཥུ་རཱ་ས་ན་བྷེ་ཛྱེ་བྷུ་ཏ་པཱཾ་ངྷཾཔྲེ་ཏ་པཱཾ་དྷིཔྲེ་ཏ་པཱཾ་ངྙི་དཱ་ནོབཱཾངྟི། མ་རི་ཡཱ་མ་སཱ་ན་བཱཾ་དྷི་ཀཱལ་བྷི་རོ་བཱཾདྷི། ཨཥྚ་བྷཻ་ར་བ་པཱཾ་དྷི་ལོ་ཧ་རོ་ཧ་བོ་ནཱ་སི་དྷ་ཤ་དྷ་པཾ་དྷི་པཱ་ན་ཕུ་ལ་ཀོ་བཱཾ་ངྷི། ཏེ་ལ་ཏ་ལེ་ཀོ་
པཱཾ་དྷི་བྷཱ་ཏ་དུ་དྷ་ཀོ་པཱཾདྷི། ཀ་ར་ན་ཀ་ར་ཏུ་ཏི་ཀོ་བཱདྷ་ཥི་ར་ཥེ་རཾ་ཥེ་ཧྲ་པཱ་ལ་བཱཾ་ངྷཾ། ཨ་ཋོ་ཏ་ར་སོ་ནཱིནཱ་ཨི་པཱཾ་དྷི་བཱ་རཱ་སྱ་མ་སཱན་པཱཾ་ངྷི་ཏེ་རཱ་སྱ་ཀ་རུ་བཱ་པཱཾ་དྷི། ཙོ་དཱ་སྱ་བྷཾསཱ་སུ་ར་པཱཾ་དྷི་སཾ་ཥ་ནཱི་ཌི་ཀ་ནཱི་པཱཾ་དྷི་པ་ཏ། ཚ་ནཱི་པཱཾ་དྷི་བྷེ་ག་ན་པཱཾ་དྷ་ཏོ་བཱ་བཱ་ཨཱ་ད་མ་ཀཱི་དོ་ཧཱ་ཨཱི། བི་བི་ཕཱཏ་
མཱ་ཀི་དུ་ཧཱ་ཨི་་སུ་བ་ར་མུ་ར་ཌཱ། པི་པི་ཕཱ་ཏ་མཱ་ཀེ་དཱ་བ་ན་གི་ར། ན་བ་ལཱ་ཥ་ཨ་སི་ཧ་ཛཱ་ར་པི་ར་པི་ཀཾ་བ་ར་བཱ་ངྷི་ཌ་རི། ཨ་བ་དེ་ཥོརེ་མ་ཧ་མ་དྭཱ་པི་ཏེ་རེ་མནྟ་ཀི་སཀྟཱི། ཨུ་ཏ་ར་ཀོ་ཨུ་ཏ་ར་པཱཾ་དྷཱི། ད་ཚ་ན་ཀོ་ད་ཚ་ན་ནཱཾ་ངྷི་པ་ཚཱི་མ་ཀོ་པ་ཚི་མ་བཱྀ་དྷི། པུརྦ་ཀོ་པུརྦ་
པཱཾདྷི། ཀཱ་ཋ་ཀཱི་རོ་ཊི་བཱཾ་དྷི་ཕི་རེ་མ་ཧ་མ་དཱ་པི་རཱ་སེ་ཥ་སི་ལ་ར་པཊྡྟ་ཏ་མནྟྲ། བཱ་དྷི་ཌཱ་རཱི་མེ་རཱི་བྷཀྟཱིགུ་རུ་ཀཱི་སིཀྟ་ཕུ་རོ་མནྟྲ་སཱི་སྭ་རི་བཱ་ཙཱ། ཞེས་པའོ། །རཱ་ས་རཱ་ཛེ་ཤྭ་ར་ཏེ་བཅུད་ལེན་དབང་ཕྱུག་རྒྱལ་པོའི་སྦྱོར་བ་ནི། དངུལ་ཆུ་དུག་བྲལ། མུ་ཟི་སེར་པོ། །མྲྀ་ཏ་
སཱ་ར། ཆུ་ཤིང་ནག་པོས་གོ་ཆོད་ཙམ། ཟངས་ཕྱེ། ཏཱ་ལ་ཀ །བཙན་དུག །ཚལ་དཀར། སི་མཾ་ལ། ལྡོང་རོས །རྒྱ་ཚྭ། ལྕགས་ཕྱེ། ཞ་ཉེ་དཀར་པོའི་ཕྱེ་མ། ཛཱཏི། བོང་ང་དམར་པོ་ནང་། ཧི་ཏི་མྦྷི་སི་ ལྗང་གུ། མུ་ས་ལི། ཛ་བ་ཥ་ར། ནཱི་བ།

པ་ཡ་བི་རངྒ། སྐྱེར་པ། ཨ་ཀ་ལ་ཀ་ར། པི་པི་ལིང་གི་རྩ་བ། གུར་གུམ། ནཱ་ག་གེ་སར་ཆུང་བ། ཙུ་ཀ །རུ་དྷ། ཀཱ་ཀ་ར་སེངྒི། མ་ལ་ཀཱ་ན། གུ་ནི། བོང་ང་དམར་པོ། ལ་ལ་ཕུད། ཁུ་ར་ས་ནི་ཨ་ཛ་ཝ་ན། མུཤ་མྦ་ར།
ས་མུ་དྲ་ཕ་ལ། ལྒ། པི་པི་ལིང་། ད་ཏུ་ཧ་རི་དྲ་ ཕོ་བ་རིས། འབྲས་བུ་གསུམ། ཟི་ར་ནག་པོ་རྣམས་ཆ་མཉམ་དང་ག་པུར་ཉིས་འགྱུར། ཀུཊ དེ་ཐམས་ཅད་དང་དན་རོག་དུག་དབྱུང་ཚར་བ་ ནི་རི་བྷི་སི། བསྙམས་པར་བཏགས་ལ་དར་ལ་བཙགས། བྷིངྒ་རཱ་ཛའི་ཁུ་
བས་སྒྲུས་ལ་ཞག་ཉེར་གཅིག་གི་བར་བཏགས་ཏེ་རིལ་བུ་ཕོ་རིས་ཙམ་སྒྲིལ། རིལ་བུ་རེ་བྷྲིངྒ་ ཀཱརཛཱིར། རཱ་ཛའི་ཁུ་བས་རྟ་བྱས་ ཀྲུའམ། བཏང་ན་རླུང་ཚད་གསར་རྙིང་ཐམས་ཅད་ལ་ཕན། བྱེ་ཀར་དང་མཉམ་དུ་བཏང་ན་མཁྲིས་ཚད་གསར་རྙིང་ཐམས་ཅད་ལ་ཕན་ཞིང་
ཟས་གང་ཟོས་ཀྱང་འགྲིམས་འགྲོ་བ་ལ་བཏང་ན་ཡང་ཆད་པར་འགྱུར་རོ། །ཆང་ལ་པི་པི་ལིང་ཕྱེ་མ་བཏབ་པས་རྟ་བྱས་བཏང་ན་བད་ཀན་ལ་བརྟེན་པའི་ཚད་པ་འཇོམས་པར་འགྱུར་རོ། །ར་མའི་གཅིན་གྱིས་རྟ་བྱས་ནས་བཏང་ན་ཕོ་བའི་ནད་མཱ་ལ་ཛྭ་རེ་ལ་ཕན།
སོ་ཕ་དང་ཕོ་རིས་བསྣ་ནལ་བཏང་ན་ཚད་པའི་རིགས་ཐམས་ཅད་ལ་ཕན། སྐྱུ་རུར་དང་བའི་མར་བསྣུན་ལ་བཏང་ན་ཕོ་བོ་ན་ཞིང་དབུགས་མི་ཐོན་པ་ལ་ཕན། ནཱི་བའི་ལོ་མ་དང་མཉམ་དུ་ཟོས་ན་ཨི་ཀའི་ནད་ལ་ཕན། བྷྲིངྒ་རའི་ཁུ་བར་ དང་ག་མི་འདེབ་དང་ལྕགས་དྲེག་གི་ནད་
གོ་སྙོད་ སྦྱར་ཏེ་མིག་ལ་བྱུགས་ན་མིག་སེར་ལ་ཕན་ནོ། །སོ་ཕ་དང་ཡ་ལ་ཕུད་པ་སྣད་ཏི་བྱིན་ན་བུད་མད་ཀྱི་བུ་བཙས་པའི་རྗེས་སུ་སྐེད་པ་དང་ཚང་རན་པ་ལ་ཕན། ཀ་ར་དང་མཉམ་དུ་བཏང་ན་ཟས་ སྐྱིས་བུའི་ སྐོམ་ཚ་གྲང་གང་འགྲིམས་པ་གཅོད་པར་འགྱུར་རོ། །པཱ་ན་དང་
མཉམ་དུ་བཏང་ན་མཁྲིས་པའི་ནད་ལ་ཕན། བའི་མར་སར་དང་མཉམ་དུ་ཟོས་ན་བུད་མེད་མངལ་ཆགས་ནས་མི་གནས་པ་གནས་པར་འགྱུར་རོ། །རའི་འོ་མས་རྟ་བྱས་བཏང་ན་དྭངས་མ་འཛག་པ་ཆོད་དོ། །སྐྱུ་རུ་རའི་ཁུ་བས་རྟ་བྱས་ཏེ་བཏང་ན་དམུ་ཆུ་འཇོག་པ་ལ་ཕན་

པར་འགྱུར་རོ། །ནིམ་བུའི་ཁུ་བར་སྦྱར་ལ་སྣ་བུག་ཏུ་བླུག་ན་མགོ་ཕྱེད་ན་བ་ལ་ཕན་ཞིང་མིག་ལ་བྱུགས་ན་འབྱུང་པོའི་གནོད་པ་ལ་ཕན། འུ་སུ་དང་བ་མར་བསྣན་ནས་བཏང་ན་སྦྲུལ་གྱི་དུག་ལ་ཕན། ལྒའི་ཁུ་བས་རྟ་བྱས་ནས་བཏང་ན་སྡིག་པའི་དུག་ལ་ཕན།
ནཱ་ག་པུཏྤ་དང་མཉམ་དུ་བཏང་ན་གཉིད་ཆུང་ངུ་འགྲོའོ། །མ་ལ་ཀངྒུ་ནི་དང་མཉམ་དུ་བཏང་ན་ལུས་སྟོབས་འཕེལ་ལོ། །གོང་གསལ་རྣམས་ཉིན་བདུན་རེའི་བར་གཏོང་ཞིང་ཟས་སྤྱོད་ནད་སོ་སོའི་སྐབས་ཐོབ་སྦྱོར། སྤྱི་སྨན་གོ་ར་ཙོ་ལེའི་སྤྱོར་བ་ནི།
ལི་ཤི། གླ་ལྒང་ ཛཱ་ཏིའི་མེ་ཏོག །སྨན་ཆེན། ཀུ་ཊ་ཀི། མུ་ས་ལི། སུག་སྨེ་ལ། བ་ཡ་པི་རངྒ་། མ་ནུ་ཁྲག་ཅན། གི་ཝཾ། ཀོ་ར། མ་ར་ཧ་ཊི། དངུལ་ཆུ། བོང་ང་དམར་པོ། །མུ་ཟི་སེར་པོ། བ་བླ། དན་རོག་དུག་བྲལ་རྣམས་ཞོ་གསུམ་རེ་
དང་། ཛེ་ལ་བཏྲི། ལ་ལ་ཕུད་ཞོ་བཅོ་ལྔ་རྣམས་ཞིབ་པར་བཏགས་པ་དར་ ཨལ་ཙི་ ལ་བཙགས། ཞོ་ཕྱེད་གཉིས་ བྷྲིངྒ་རཱ་ཛའི་ཁྱ་བས་སྦྲུས་ལ་རྡོ་གཞོང་ནང་དུ་ཉིན་ཉི་ བོང་ང་དཀར་པོ་བཅག་ནས་དཀྱིལ་ལྒང་ཁུ་ཡོད་པ་གཉིས་ ཤུ་རྩ་གཅིག་གི་བར་ཉེད་ཅིང་སྐབས་
སྐབས་སུ་ཉི་མར་ཅུང་ཟད་བསྟན། ས་ཧ་དེ་པའི་ཁུ་བས་སྦྲུས་ལ་ཉིན་གསུམ་གྱི་བར་ཉེས་ལ་རིལ་བུ་སྨ་རུ་མགོ་ནག་ཙམ་སྒྲིལ་ཞོས་རྟ་བྱས་ནས་བཏང་ན་ཆུ་སེར་རླུང་ལྡན་ལ་ཕན། ཉིན་བདུན་གྱི་བར་བཏང་ངོ་། །དནྡ་ཕྱེ་མར་བཏགས། གོང་གི་རིལ་བུ་ལས་སུམ་
འགྱུར་གྱིས་ཆེ་བ་བཅས་བཏང་ན་སྦྱོངས་ཕེབས་སོ། །བ་མར་གསར་པས་ཁུ་བ་བྱས་ཉིན་རེར་རིལ་བུ་བཞི་རེ་ཉི་མ་བདུན་གྱི་བར་བཏང་ན་རླུང་གི་ནད་དང་མེ་དྲོད་ཉམས་པ་མིག་གི་རབ་རིབ་ལ་ཕན་ནོ། །བྷྲིངྒ་རཱ་ཛའི་ ཨརཎྜཾ་ ཁུ་བས་རྟ་བྱས་ཉི་མ་གཅིག་ལ་རིལ་བུ་བཞི་
བཏང་ན་རླུང་རིགས་འདར་བུ་ལ་ཕན་ནོ། །རའི་འོ་མས་རྟ་བྱས་ནས་བཏང་ན་དྭངས་མ་འཛག་པ་ཚ་གྲང་གང་ལ་ཡང་ཕན། པའི་ཆུས་རྟ་བྱས་ཏེ་བཏང་ན་ནས་པ་གོང་དང་འདྲའོ། །ཡང་དྭངས་མ་ཆུ་དང་མཉམ་དུ་འཛག་ཅིང་ནད་ཟུག་བྱེད་ན་གོ་ཡུ་དང་མཉམ་དུ་བཏང་བས་

ཕན་ནོ། །ཡང་ཁྲག་ཏུ་འཛག་ན་ཨ་བ་ལའི་ཁུ་བས་རྟ་བྱས་བཏང་ན་ཕན་པར་འགྱུར་རོ། །ནིམ་བུའི་ཁུ་བར་སྦྱར་ལ་མིག་ལ་བྱུགས་ན་འབྱུང་པོ་གང་གིས་ཀྱང་གླགས་མི་རྙེད་དོ། །འབྲས་བུ་གསུམ་གྱི་ཕྱེ་མ་ཐུར་མགོ་གསུམ་ཙམ་དང་
རིལ་བུ་བཞི་མཉམ་དུ་བཏང་ན་མས་རླུང་གྱེན་ལོག་དང་སྟོད་ སྐུ་རུར་ རླུང་སོགས་རླུང་རིགས་དང་ཡན་ལག་ཞ་བ་ལ་ཕན། ཡང་ཟི་ར་དཀར་པོ་དང་མཉམ་དུ་བཏང་ན་ཡང་མས་རླུང་གྱེན་ལོག་དང་སྟོད་རླུང་སོགས་རླུང་རིགས་ལ་ཕན་ནོ། །ཨ་མ་ལི་ཞོ་གང་དང་རིལ་
བུ་བཞི་མཉམ་དུ་བཏང་ན་ཆུ་འཚག་རྒྱུ་ཆེན་པོ་མེད་པ་ལ་ལང་ཡང་འཚག་དགོས་ཤིང་བཙགས་པ་དང་ན་ཚ་ཆེན་པོ་ཡོང་བ་ལ་ཕན། ཤོ་མོ་ས་དང་མཉམ་དུ་བཏང་ན་དྭངས་མ་འཕེལ་ཞིང་འདོད་པ་སྤྱོད་ནུས་པར་འགྱུར་རོ། །ཟི་ར་ནག་པོ་དང་མཉམ་དུ་ཆུར་བརྡར་ནས་སོ་
ན་བའི་ཐད་ཀྱི་ཕྱིར་ལ་བྱུགས་ན་ཟུག་གཟེར་འཕྲལ་དུ་ཞིའོ། །ཐང་ཕྲོམ་<ངྷ་དྷུ་ར་>གྱི་ལོ་མ་ཉུང་ཟད་དང་རིལ་བུ་རེ་བཏང་ན་གྲང་མཁྲིས་ཀྱི་ནད་ལ་ཕན། མི་ཐི སི་བཱ་ར་ཆུ་དར་སྔོན་པོ་དང་ལྷན་དུ་བརྡར་ནས་བསེ་དུག་གི་རྨ་དང་ཤུ་བ་ལ་བྱུགས་ན་འཕྲལ་དུ་ཕན། འབྲས་ཆུར་སྦངས་པའི་ཁུ་
བས་རྟ་བྱས་བཏང་ན་བཙན་དུག་སྦྱར་དུག་གྱུར་དུག་སོགས་དུག་རིགས་ཐམས་ཅད་ལ་མཆོག་ཏུ་ཕན་ནོ། །བོད་སྡངས་ཀྱི་ཁུ་བ་ལ་སྦྱར་ནས་ལུས་ ཆུ་དང་སྔོན་པོ་ ལ་བསྐུ་མཉེ་བྱས་ན་འདུས་པའི་ནད་ལ་ཕན་ནོ། །བྷྲིངྒ་རཱ་ཛའི་ཁུ་བས་རྟ་བྱས་ཁོང་དུ་བཏང་ཀྱང་འདུས་ནད་
ལ་ཕན་ནོ། །ཕག་བྲུན་མེར་བསྲེགས་པའི་ཐལ་བ་དང་བོང་བུའི་གཅིན་ལ་རིལ་བུ་བརྡར་ནས་སྣ་ཁན་གསུམ་གྱི་ལ་བླུག་ན་མི་རྒིའི་མགོ་ལ་འབུ་ཡོད་པའི་མེ་ཆུ་ཉི་ཟླ་སོགས་འོད་ཅན་ལ་བལྟས་ནས་རྒྱལ་ཟེར་གྱི་འགྱེལ་འགྲོ་བའི་ནད་ལ་མཆོག་ཏུ་ཕན། ཆང་གིས་རྟ་བྱས་ནས་བཏང་ན་
པར་འགྱུར་རོ། །ཤིང་ཨ་ཀ་ལ་ཀ་རའི་ཕྱེ་མ་དང་མཉམ་དུ་བཏང་ན་བད་ཀན་སྐྱ་སྨུག་མཐའ་ ཁན་གསུམ་གྱི དག་ལ་ཕན་ནོ། །ཟངས་ཀྱི་སྣོད་དུ་བའི་ཞོ་ཁྱོར་གང་ཙམ་བླུག་པར་རིལ་བུ་བཏབ་སྟེ་ལེགས་པར་བསྣུར་ལ་ཁོང་དུ་བཏང་ན་མ་འཇུ་བའི་རིགས་ཐམས་ཅད་ལ་ཕན་ནོ།

བྱེ་ཀར་དང་མཉམ་དུ་བཏང་ན་མཁྲིས་པ་ལ་ཕན། སྦྲང་རྩི་དང་མཉམ་དུ་ཟོས་ན་ལུས་སྟོབས་བསྐྱེད་པར་འགྱུར་རོ། །པ་ཐུ་བའི་ལོ་མ་བརྡུངས་པ་དང་མཉམ་དུ་བཏང་ན་མཁྲིས་པ་ཤ་སེར་དང་རྡེལ་ནད་ལ་ཕན། མ་ནུ་ཁྲག་ཅན་ཆུང་ངུ་དང་མཉམ་དུ་བཏང་ན་གསེབ་
དྲི་སོགས་ལུས་ཀྱི་རྔུལ་ཆེན་པོའི་དྲི་དང་ཆུ་རྟགས་ཀྱི་དྲི་ངན་པ་ལ་ཕན། སྤེ་ཏྲེས་དང་མཉམ་དུ་བཏང་ན་གྲང་བ་འཛག་པ་ཚ་གྲང་མཐའ་སྤྱོ་དག་ལ་ཕན། ཉེ་ཤིང་པ་དང་མཉམ་དུ་བཏང་ན་རླུང་གིས་ན་ཟུག་བྱེད་པ་དང་བ་བྱི་བ་སོགས་ལ་ཕན། ལ་ལ་ཕུད་ཤུ་དག་གཉིས་ཕྱེ་
མར་བཏགས་པ་དང་མཉམ་དུ་བཏང་ན་རྐེད་པ་ན་བ་ལ་ཕན། བག་ནི་དྲི་ལ་ནས་ཟ ཆུས་རྟ་བྱས་ནས་ལོ་གསུམ་ཟླ་བ་གསུམ་ཞག་གསུམ་ཉི་མའི་སུམ་ཆ་གསུམ་གྱི་བར་རིལ་བུ་རེ་བར་མ་ཆད་པར་བསྟེན་ན་ལུས་ཀྱི་ནད་གསར་རྙིང་ཐམས་ཅད་འབྱང་ཞིང་ལུས་སྟོབས་འཕེལ་བ་དང་རྒས་ཁ་སྲབ་
སོགས་ཕན་ཡོན་བསམ་ལས་འདས་སོ། །ནད་པར་གཏོང་སྐབས་ཟས་སྤྱོད་སོགས་ནད་བབས་དང་བསྟུན་ཏེ་སྐབས་དང་སྦྱར་རོ་། །སྐྲན་གྱི་སྨན་ལ་དནྡའི་རྩ་བ་ཞོ་བཞི། ལྒ་དང་ཁ་རུ་ཚ་ཞོ་ཕྱེ་དོ་རེ། ཤིང་ཀུན་སེ་བ་ལྔ་རྣམས་ཆུ་ཕོར་པ་གསུམ་ལ་བཏབ་ལ་ཚ་གཉིས་
གདུས་པའི་ཕོར་གང་ཁོང་དུ་བཏང་ན་རླུང་སྐྲན་འཕྲལ་དུ་ཞིག་པར་འགྱུར་རོ། །ཡང་འགྲོན་བུ་མེར་བསྲེགས་པའི་ཐལ་བ ཕོ་རིས པི་པི་ལིང་། ལྒ། ཙི་ཏྲ། སོ་ཙལ་ལོ་ཎ ཁ་རུ་ཚྭ་རྣམས་ཞིབ་པར་བཏགས་པ་དང་ལ་བཙགས་ལ་ཐུར་མགོ་དོ་
ཙམ་ཆུ་སྐོལ་གྱིས་རྟ་བྱས་བཏང་ན་སྐྲན་གྱི་རིགས་ཐམས་ཅད་ལ་ཕན་ནོ། །ཤིང་ཀུན་ཆ་ཕྱེད། ཟི་ར་དཀར་པོ། ལྒ། ཁ་རུ་ཚ། འུ་སུ་རྣམས་ཆ་རེ་བཅས་ཐང་ཐུན་ཙམ་ཆུ་ཕོར་པ་གསུམ་གྱི་ནང་དུ་བཏབ། ཆ་གཉིས་གདུས་ལ་བཏང་ན་མཁྲིས་སྐྲན་ཞིག་པར་
འགྱུར་རོ། །ཀཱ་ཀ་ར་སིངྒི། དྷ་བ་རའི་མེ་ཏོག །ལྒ། བུ་རམ་རྣམས་ཆ་མཉམ་ཞིབ་པར་བཏགས་པའི་རིལ་བུ་བ་རུ་ར་ཙམ་རེ་བཏང་ན་ ངྷནི་ཉ ཕོ་སྐྲན་ཞིག་པར་འགྱུར་རོ། །རྒྱ་ཚ། སོཙྔྷོ། །བ་རུ་ཚེ། ཙི་ཏྲ། ལྒ། པི་པི་ལིང་གི་རྩ་བ་རྣམས་ཆ་མཉམ་

དང་ཤིང་ཚ་ཕྱེད་བཅས་ཞིབ་པར་བཏགས་ལ་ཟུར་མགོ་དོ་ཙམ་ཆུ་སྐོལ་གྱིས་རྟ་བྱས་བཏང་ན་སྐྲན་གྱི་རིགས་མཐའ་དག་ལ་ཕན། ཀེ་ལ་ཀའི་རྩ་བ། དནྡའི་རྩ་བ། ལྒ། ཙི་ཏྲ། རྒྱམ་ཚ་རྣམས་ཆ་མཉམ་དང་ཤིང་ཀུན་ཆ་ཕྱེད་བཅས་
དང་ཐུན་ཙམ་ཆུར་གདུ་ལུགས་གོང་བཞིན་བྱས་བཏང་ན་རླུང་ལ་བརྟེན་པའི་མ་ཞུ་བའི་སྐྲན་ཞི་བར་འགྱུར་རོ། །ཨ་རུ་ར་དང་ལྒ་ཆ་མཉམ་ལ་ཤིང་ཀུན་ཆ་ཕྱེད་བཅས་ཞིབ་པར་བཏགས་པ་ཐུར་མགོ་དོ་ཙམ་ཆུ་སྐོལ་གྱིས་འཕུལ་ཏེ་བཏང་ན་མེ་དྲོད་ཉམས་པའི་སྐྲན་ཞི་
པར་འགྱུར་རོ། །རྒྱམ་ཚ། ཁ་རུ་ཚ། ལྒ། ཙི་ཏྲ། བ་རུ་ར། པི་པི་ལིང་གི་རྩ་བ་རྣམས་ཆ་མཉམ་པ་དང་ཤིང་ཀུན་ཆ་ཕྱེད་བཅས་ཞིབ་པར་བཏགས་ལ་ཐུན་ཚད་གོང་བཞིན་ཆུ་སྐོལ་གྱིས་འཕུལ་ཏེ་བཏང་ན་ཁྲག་ལ་བརྟེན་པའི་མ་འཇུ་བའི་སྐྲན་ཞི་བར་འགྱུར་
རོ། །འགྲོན་ཐལ། ལྒ། པི་པི་ལིང་། ལི་ཤི། ཛཱ་ཏི། ཁ་རུ་ཚྭ་རྣམས་ཆ་མཉམ་ཞིབ་པར་བཏགས་ལ་ཆུ་སྐོལ་གྱིས་འཕུལ་བཏང་ན་རླུང་སྐྲན་ཞི་བར་འགྱུར་རོ། །ཕོ་རིས། པི་པི་ལིང་། ལྒ། ལ་ལ་ཕུད། ཟི་ར་ནག་པོ་རྣམས་ཆ་མཉམ་དང་ཤིང་ཀུན་
ཆ་ཕྱེད་བཅས་ཕྱེ་མར་བཏགས་ལ་ཆུ་སྐོལ་གྱིས་འཕུལ་ནས་བཏང་ན་ཆུ་སྐྲན་ཞི་བར་འགྱུར་རོ། །ཕོ་རིས། པི་པི་ལིང་། ལྒ། ལ་ལ་ཕུད། རྒྱམ་ཚ། ཙི་ཏྲ། ཟི་ར་ནག་པོ། ཤིང་ཀུན་རྣམས་ཆ་བསྙམས་པ་ཞིབ་པར་བཏགས་ལ་ཆུ་སྐོལ་གྱིས་འཕུལ་
ནས་བཏང་ན་སྐྲན་གྱི་རིགས་ཐམས་ཅད་ཞི་བར་འགྱུར་རོ། །ལྒ། ཏིག་ཏ། པི་པི་ལིང་། ལ་ལ་ཕུད། ཨ་ཀ་ལ་ཀ་ར། ལི་ཤི། ཁུ་ར་ཤ་ལང་ཐང་རྩེ་ན། པི་པི་ལིང་གི་རྩ་བ་རྣམས་ཆ་མཉམ་ཐང་ཐུན་ཙམ་ཆུ་སུམ་གཉིས་གདུས་པའི་ཁུ་བ་ཕོར་གང་བཏང་ན་
མཁྲིས་སྐྲན་ཞི་བར་འགྱུར་རོ། །ཕོ་རིས། པི་པི་ལིང་། ལྒ། ཙིཏཱཡཏ། རྒྱམ་ཚ། ལ་ལ་ཕུད་རྣམས་ཆ་མཉམ་ཞིབ་པར་བཏགས་ལ་བ་མར་ ལང་ཐང་རྩ་ བཙགས་བཅད་པས་རྟ་བྱས་གཏོང་ཞིང་ཅུང་ཟད་ལུས་ལ་བྱུགས་ན་བུད་མེད་བུ་བཙས་པའི་རྗེས་སུ་ཁྲག་

མཁྲིས་ཀྱི་སྐྲན་བྱུང་བ་ལ་ཕན་ནོ། །སྦྲུལ་ཤ་དང་ལྒ་ཆ་མཉམ་ཞིབ་པར་བཏགས་པ་དར་ལ་བཙགས་ཏེ་སེ་བ་བཅུ་དྲུག་རེ་ཆུ་བསྐོལ་གྱིས་རྟ་བྱས་བཏང་ན་དམུ་ཆུ། སྐྱ་རྦབ་ཀྱིས་སྐྲངས་པ། མཁྲིས་པ། རླུང་། མགོ་ན་བ། ཕོ་བ་ན་བ་སོགས་ནད་གསར་རྙིང་
མཐའ་དག་ལ་ཕན། སྦྲུལ་གྱི་པགས་པ་བརྗེས་པ་མེ་ལ་བསྲེགས་པ་ཞིབ་པར་བཏགས་པ་མིག་ལ་བྱུགས་ན་མིག་གི་ནད་ཐམས་ཅད་ལ་ཕན་ཞིང་མིག་གསལ་བར་འགྱུར་རོ། །སྦྲུལ་ཤུན་དང་བའི་འོ་མ་མཁུར་བཀང་བྱས་ན་སོའི་ནད་ཐམས་ཅད་ལ་ཕན་ནོ། །
སྦྲུལ་ཤུན་ཞིབ་པར་བཏགས་པ་བ་ཞོ་བཙགས་པས་སྦྲུས་ལ་རིལ་བུ་སྲན་མ་ཉིས་འགྱུར་ཙམ་སྒྲིལ་ལ་ཁོང་དུ་བཏང་ན་ཟ་འཕྲུག་ལ་ཕན། གཉེན་འབུར་གྱིས་སྐྲངས་པར་སྦྲུལ་གྱི་ཁྲག་བྱུགས་ན་མྱུར་དུ་ཕན། རྨ་བྱའི་སྒོ་མདོངས་མེ་ལ་བསྲེགས་པའི་ཐལ་བ་ཆུ་གྲང་
གིས་འཕུལ་ནས་བཏང་ན་ཁྲག་སོགས་སྐྱུག་པའི་རིགས་ཆོད་པར་འགྱུར་རོ། །སྡིག་པ་མེར་བསྲེགས་པའི་ཐལ་བ་སྲན་མ་ཙམ་ཆུ་གྲང་གིས་རྟ་བྱས་བཏང་ན་རྡེལ་ནད་འཕྲལ་དུ་སེལ་ཞིང་བུད་མེད་ཀྱི་ནུ་མ་སྐྲངས་པ་ལ་ཡང་ཕན་ནོ། །སྡིག་པ་མེར་བསྲེགས་པའི་དུ་བ་ཁོང་
པར་བཏང་ན་སྲོག་ཆགས་ཀྱི་གནོད་པ་མི་འབྱུང་། མི་ཐོད་ཞིབ་པར་ཉེས་ལ་ཆུར་ བྷི་ཚུ་ལི སྦྱར་ཏེ་བྱུགས་ན་འབྲས་བུ་སྐྲངས་པ་ལ་ཕན། མི་ཐོད་མེར་བསྲེགས་ལ་ཐུར་མགོ་དོ་ཙམ་རེ་ཁོང་དུ་ཞག་བདུན་གྱི་བར་བཏང་ན་འབྲས་བུ་སྐྲངས་ཤིན་ཏུ་ཆེ་བ་ལ་ཕན་ནོ། །
རྐང་ལག་གི་སེན་མོ་གོག་པའི་ནད་པ་ཁང་བྱིལ་གྱི་ཀླད་པ་བྱུགས་ན་འཕྲལ་དུ་ཕན། གདོང་ལ་གྲོ་ཐིག་ཡོད་པར་ཁང་བྱིལ་གྱི་བྲུན་ཆུ་ལ་སྦྱར་ལ་ཉིན་བདུན་གྱི་བར་དུ་བྱུགས་ན་མེད་པར་འགྱུར་རོ། །སྤྱི་ཐེར་སོགས་མགོ་ལ་སྐྲ་མེད་པར་རྟའི་ཀླད་པ་ཉིན་བདུན་གྱི་བར་དུ་
བྱུགས་ན་སྐྲ་སྐྱེ་བར་འགྱུར་ཞིང་རྒྱ་དང་སྨ་ར། ཅིཌི སོགས་འདོད་ཀྱང་གོང་འདོད་པར་བྱུགས་ ཛྷ་མིང་ པས་སྐྱེ་བར་འགྱུར་རོ། །མ་ཧེའི་ར་ མ་ཧེ་ཀ་སིངྒ་ སྐྱུ་རུ་ར་དང་མཉམ་དུ་ཆུ་ལ་བཙོས་ཚོས་པ་དང་བཏོན་སྤྱོལ་མེར་བསྲེགས་པའི་ གྷོ་རག་ན་གྫ ཐལ་བ་གོང་གི་

ཆུ་ར་བཏབ་སྟེ་མགོ་བོར་བྱུགས་ན་སྐྲ་ཤིན་ཏུ་བཟང་བ་སྐྱེ་བར་འགྱུར་རོ། །དེའི་རྗེས་སུ་པགས་མཚམས་ལ་ཆུ་སེར་འཕེལ་བའི་རྟགས་བྱུང་ན་རྭ་སྣུམ་གྱི་དཀྱིལ་དུ་བཙོས་ལ་བྱུགས་པས་ཞི་བར་འགྱུར་རོ། །པགས་ནད་ཁོལ་བུ་བ་སེན་མོ་བཏབ་ཀྱང་རེག་པ་མི་
ཚོར་བ་དང་སྐོམ་པ་ལ་བྱི་བའི་བྲུན་ཆུར་བརྡར་བ་བྱུགས་པས་ཕན་ནོ། །མཛེའི་བཅོས་ཐབས་ནི། ཐོག་མར་མཛེ་ལ་རིགས་རྣམ་པ་བདུན་ཏེ། ལུཏ་ཀུཥྛ། སརྦ་ངྷཱ་ཏུ་ཀུཥྛ། པི་ཙི་ཏྲ་ཀུཥྛ། ལཱ་ལ་ཀུཥྛ། སུ་ཡ་ཀུཥྛ། ཙནྡྲཀུཥྛ། ཥ་ཥེནྡྲིཀུཥྛ། རྣམས་ཏེ་དེ་
ཡང་ཆུང་གི་མཛེ་ལ་ཐོག་མར་ཤ་ལྐགས་ཁོལ་བུར་ཟ་ཞིང་བྲདན་ཆུ་སེར་མང་དུ་དོན་ཡོང་། མཁྲིས་རླུང་ལ་གཞན་མ་གོང་དང་ ཆ་རླུང་རྦབས་ལ་བརྟེན་པའི་མཛེ་ མབྲིས་རླུང་ལ་བརྟེན་པའི་མཛེ་ གྲང་རླུང་ལ་བརྟན་པའི་མཛེ་ ཁྲག་ལ་བརྟེན་པའི་མཛེ ཁྲག་མཁྲིས་ལ་བརྟེན་པའི་མཛོ་གྲང་མཛེ་ཤ་བས་འདྲ་བ་
ལ་དོད་ཤིན་ཏུ་ཆེ་ཞིང་མདོག་ཀྱང་ཅུང་ཟད་དམར་ལ་བྲང་ན་ཁྲག་ཀྱང་འབྱུང་བའོ། །གྲང་རླུང་ལ་ཐོག་མར་ལུས་ཁོལ་བུར་སྐྲངས་ཤིང་མདོག་ཀྱང་ཁྲ་བོར་ཡོད་ལ་རྗེས་སུ་ཚིགས་ཆེ་ཆུང་ཐམས་ཅད་སྐྲངས་ཤིང་ཆུ་སེར་འཛག་པའོ། །ཁྲག་མཛེ་ལ་ཡན་ལག་དང་རྣ་བ་སྣ་སོགས་ཀྱི་རྩེ་
ཆད་ཅིང་རྣག་ཁྲག་འཛག་ཅིང་མདོག་ཀྱང་དམར་པོར་འོང་ངོ་། །ཁྲག་མཁྲིས་ལ་བརྟེན་པ་གཞན་མ་གོང་དང་འདྲ་བ་ལ་དྲོད་ཤིན་ཏུ་ཆེ་བའོ། །གྲང་མཛེས་མདོག་དཀར་ཞིང་རྣག་ཁྲག་ཆུ་སེར་མང་དུ་འཛག་གོ། །ཤ་བཀྲ་ལ་རྟོགས་པར་སླ་བའོ། །དེ་དག་གི་སྨན་ནི། ཨ་
རུ་ར་གསེར་མདོག་དང་མ་ཆུང་། བཙོད། དུ་བ་རལ་པ། བཙན་དུག །ཀ་ན་བི་རའི་རྩ་བ་རྣམས་ཞིབ་པར་བཏགས་ལ་བའི་ཆུས་སྦྲུས་ནས་ནད་གང་ཡོད་ལ་བྱུགས་ན་ཆུ་རླུང་གི་མཛེ་དང་མཁྲིས་རླུང་གི་མཛེ་ལ་ཕན་ནོ། །ཟངས་ཀྱི་པར་བུའི་ནང་དུ། མུ་ཟི་སེར་པོ།
ཚ་ལ། ཡུང་བ། ཛྷིརིཊརཌ། ནཉིཥྛ གྲཾརྐྱང་ངྷ་རསྟ་ཨ་མ་པའི་ཤ་འབྲས་ཀྱི་སྐོགས་པ་འབྲས་བུ་རྣམས་ཆ་མཉམ་ཞིབ་པར་བཏགས་ལ་ཙི་ཏཱའི་ཤིང་གོང་གི་ཆ་གཅིག་དང་། གི་ཝ་ཀྭ་རའི་ཤིང་ཆ་གསུམ་བཅས་བླུགས་ལ་ཁ་ལེགས་པར་བཅད། དེ་རྫའི་ཁོག་མ་ཆེ་བ་ཞིག་གི་ནང་དུ་བཅུག་

ལ་ཁ་བསྡམས་ཏེ་ཐབ་མེ་རྟག་པའི་ཐབ་གོང་དུ་ཟླ་བ་དྲུག་གི་བར་དུ་བཞག །དེ་ནས་བཏོན་བུལ་ཕྱེ་མར་བྱས་ཏེ་རའི་འོ་མ་དང་སྦྱར་ནས་བྱུགས་པས་གྲང་རླུང་གི་མཛེས་ཚིགས་སྐྲངས་པ་འཕྲལ་དུ་ཞིའོ། །མུ་ཟི་སེར་པོ། ཐང་ཕྲོམ་གཉིས་ཏིལ་སྣུམ་གྱི་ནང་དུ་བསྐྱུར་
དུལ་མ་ཚིག་པར་མེ་བཏང་། དེ་ནས་གྲང་ཐག་ཆོད་པ་དང་བྱུགས་པས་མཁྲིས་རླུང་ལ་བརྟེན་པའི་མཛེ་ལ་ཕན་ནོ། མུ་ཟི་སེར་པོ། །འབྲས་བུ་གསུམ། མ་ནུ་ཁྲག་ཅན། སྒྲོན་མེ་ཤིང་གི་འབྲུ་མངར་སྐྱུར་གཉིས་ཡོང་བའི་སྐྱུར་བ། ཏིལ་ནག་རྣམས་ཆ་
མཉམ་བྷྲྀངྒ་རཱ་ཛའི་ཐང་ཆུ་དང་མཉམ་དུ་བཏགས་ལ་བྱུགས་ན་ཁྲག་མཛེ་ལ་ཕན་ནོ། ཀོན་པོ་དང་པགས་བསེ་ཀོ་ལྟར་སང་བའི་ཟ་ཕྲུག་ལ་ཕན། །ཧི་རིམ་བི་ཆ་གཅིག །ཕོ་རིས་ཆ་གཉིས། ཙིཌ མི་ཐོད་བསྲེགས་པའི་ཐལ་བ་ཆ་གསུམ་རྣམས་ཞིབ་པར་བཏགས་ལ་ཆུ་གྲང་
གིས་རྟ་བྱས་བཏང་བས་མཛེ་ནད་ཀྱི་རིགས་ཐམས་ཅད་ལ་ཕན་ནོ། །ཁྱུང་སྡེར་སྨུག་པོ། །དོང་གའི་འབྲུ། ནཱི་བ། བཱ་ཡ་བི་རངྒ། བོད་ད་དམར་པོ་ནང་ལྗང་གུ། པི་པི་ལིང་། ཙི་ཏྲ། མུ་ཟི་སེར་པོ། བོང་དམར་ནང་ལྗང་རྣམས་ཆ་མཉམ་ཞིབ་པར་ ཐུར་མགོ་དོ་ཙམ་
བཏགས་ལ་ཐུན་ཐུར་མགོ་ངོ་ཙམ་རེ་ཆུ་གྲང་གི་རྟ་བྱས་བཏང་ན་ཡང་མཛེ་རིགས གུརི་བུ་ཆ རཱཛྀ་བྲྀཀྵ་ ཀུན་ལ་ཕན། ལྒ། པི་པི་ལིང་། ཕོ་རིས། དོང་གའི་འབྲུ། བོང་དམར། སྐྱུ་རུ་ར། བ་རུ་ར་རྣམས་ཆ་མཉམ་ཞིབ་པར་བཏགས་ལ་བའི་ཞུན་མར་ལ་སྦྱར་ཏེ་
བྱུགས་ན་ཆུ་རླུང་ལ་བརྟེན་པའི་མཛེ་ལ་ཕན། སྒོག་སྐྱ། ནཱི་པ། ཙིཏྲ། བ་ལྦ། མུ་ཟི་སེར་པོ། །ཀ་ན་པི་རའི་རྩ་བ། སརྨུཾ། རུ་དྷ། ཤོ་མོ་ས་ལྕགས་བཏུལ་མ་རྣམས་ཆ་མཉམ་ཞིབ་པར་བཏགས་ལ་ཆང་གིས་ཁུ་བ་བྱས་ནས་རྫ་སྣོད་དུ་བླུག་ཁ་ལེགས་
པར་བཅད། གཅི་བ་དང་རྟ་སྦངས་རྙིད་པའི་ ལ་བུན ་དཀྱིལ་དུ་ཞག་ཉེར་གཅིག་གི་བར་བསྙལ། དེ་ནས་བཏོན་ལ་བྱུགས་ན སད་ཁ་ གྲང་རླུང་ལ་བརྟེན་པའི་མཛེ་དང་ཁྲག་མཁྲིས་ལ་བརྟེན་པ་གཉིས་ལ་མཆོག་ཏུ་ཕན། ཁ་རུ་ཚ། དན་རོག །སྨ་རུ་མགོ་ནག་རྭཏིཧཱུཾ་གྷ་ཙི

དེ་སྟེང་གོ་ར་ཙི་ལིའི་སྦྱོར་བ་དང་པོའི་རིལ་བུ་རྣམས་ཆ་མཉམ་པ་ཞིབ་པར་བཏགས་པ་གྲང་མཇེའི་རྨ་གང་ཡོད་ལ་གཙགས་བུ་རྣོན་པོས་རྩ་བས་དེ་ལ་བཏབ་པས་ཕན་ནོ། །མུ་ཟི་སེར་པོ། །འབྲས་བུ་གསུམ། མ་ནུ་ཁྲག་ཅན། ཏིག་ནག །སྒྲོན་མེ་
ཤིང་གི་འབྲུ་རྣམས་ཆ་མཉམ་ཞིབ་པར་བཏགས་པ་བྷྲིངྒ་རཱ་ཛའི་ཁུ་བ་དང་སྦྱར་ནས་བྱུགས་ན་ཡང་གྲང་མཛེ་ཞི་བར་འགྱུར་རོ། །དན་རོག །སྨ་རུ་མགོ་ནག །ཙི་ཏཱ་རྣམས་ཆ་རེ། རྫཽཥ་ར་ཆ་གསུམ། ལྒ་ཆ་བཞི། ནཱི་བ་ཆ་ལྔ་རྣམས་ཞིབ་པར་བཏགས་ཆུ་ལ་སྦྱར་
ནས་བྱུགས་ན་ཡང་གྲང་མཛེ་ཞི་བར་འགྱུར་རོ། །དོང་གའི་འབྲུ། ཏིལ་ནག །ལྒ། བུ་རམ་རྣམས་ཆ་མཉམ་ལ་ཞིབ་པར་བཏགས་པ་རིལ་བུ་སྐྱུ་རུ་རའི་འབྲུ་ཙམ་བྱས་བཏང་ ཚྭའི་རིགས་ལྕེ་འབིགས་བ་ལྟ་བུ་ ན་གྲང་མཛེ་དང་ཤ་བཀྲ་ལ་ཕན་ནོ། །སྨན་དེ་རྣམས་
གཏོང་བའི་རིང་པག་ཐུག་མ་གཏོགས་དཀར་སྐྱུར་དམར་གསུམ་ཐམས་ཅད་འཛེམ། ཡ་མའི་བཅོས་ལ་ཡང་རིགས་གསུམ་སྟེ། ཨ་ད་སི་སི། པི་ནཱ་ས། ན་ཐུ་ར་རྣམས་སོ། །དེ་རྣམས་ཀྱི་སྨན་ནི། ཕག་ཚིལ། བུ་རམ་ ། ལུག་གི་མར་གསུམ་ཆ་མཉམ་
མེར་བསྐོལ་ལ་གྲང་བ་དང་སྣར་བླུགས་ན་ཡ་མ་དཀར་པོ་ལ་ཕན་ནོ། །བྱེ་ཀར། ཀུངྒུ། བ་མར། གསུམ་ཆ་མཉམ་པ་མེར་ ཡམ་དཀར་པོ་ ཡ་མཁྲ་པོ་ ཡ་མ་ནག་པོ་ ཚག་རྡོལ་རྒྱལ་ཡོད བསྐོལ་བ་གྲང་བ་དང་སྣར་བླུགས་ཀྱང་ཕན་པར་འགྱུར་རོ། །ཡང་ན། ཤིང་
མངར། པི་པི་ལིང་གི་རྩ་བ་གཉིས་ཞིབ་པར་བཏགས་པའི་མར་བཙགས་བཅད་པ་དང་སྦྱར་ལ་སྣར་བླུགས་ཀྱང་ཕན་ནོ། །ཕོ་རིས་ མགོ་འོག་ཞོགས་བྱེད་པ་ སྣ་དམར་པོར་འགྲོ་ འབྲུ་གསུམ། ཨ་ཏུ་སའི་ལོ་མའི་ཁུ་བ་དང་མཉམ་དུ་ཉེས་ལ་སྣར་བླུགས་ཀྱང་ཕན་ནོ། །ཁྲ་བོ་
ཛེཉ་མ་ངྷུ་ ལ། ཚ་ལ། པི་པི་ལིང་། ཤུག་པ། རེབདྷྭ་རྨ། ཛོ་ཥ་ར། དནྡའི་རྩ་བ་རྣམས་ཆ་བསྙམས་པ་ཞིབ་པར་བཏགས། ལྕགས་སྣོད་དུ་སྣུམ་ལ་བཏབ་སྟེ་བཙག་ཆོད་པ་དང་གྲང་དུ་བཅུག་ལ་སྣང་བླུགས་ན་ཕན་ནོ། །ཡ་མ་ནག་པོ། ཡང་ན། ཡུང་བ། མུ་ཟི་སེར་པོ།

ཚ་བ་གསུམ། ཟི་ར་དར། བྱེ་ཀར། ཨ་མ་ལིའི་འབྲུ། རུ་རྟ། ཤུ་དག །ཙན་དན་དམར་པོ། ཨ་ཤྭ་གཛྷ་རྣམས་ཆ་མཉམ་ཞིབ་པར་བཏགས་ལ་བའི་ཆུ་དང་སྦྱར་ནས་སྣར་བླུགས་ན་སྣ་ནས་འབུ་དོན་ཡོང་ཞིང་ཕན་ལ་མགོ་འཁོར་ལ་ཡང་ཕན་ནོ། །ཡང་ཕོ་རིས་
བུ་རམ་གཉིས་ཆ་མཉམ་བཏགས་ལ་ཆང་སྐྱུར་ལ་སྦྱར་ནས་སྣར་བླུགས་ཀྱང་ཕན་ནོ། །འབྲས་བུ་གསུམ་དང་པི་པི་ལིང་ཆ་མཉམ་བཏགས་ལ་སྦྲང་རྩིས་རིལ་བུ་བྱས་ཏེ་ཁོང་དུ་བཏང་ཞིང་། སྦྲང་རྩི་ཆུར་སྦྱངས་པས་རྟ་བྱས་སྣར་བླུགས་ཀྱང་ཕན་ཞིང་སྣ་ཁྲག་འཛག་པ་
དང་ཁའི་དྲི་ངན་པ་ལ་ཕན་ནོ། །ནག་པོ་ལ། སྒྱུ་རུ་ར་ཞིབ་པར་ མགོ་གཞོགས་ཕྱེད་ན་བལ་ བཏགས་ལ་བ་མར་ངར་མཉམ་དུ་བསྐོལ་ཏེ་གང་ན་སར་བྱུགས་པས་ཕན། སེ་འབྲུའི་མེ་ཏོག་དང་དཱུ་བ་གཉིས་ཀྱི་ཁུ་བ་རའི་འོ་མ་དང་བསྲེས་ལ་སྣར་བླུགས་པས་ཕན་
ནོ༑ །ཡང་པི་པི་ལིང་། སུཾ་ཧརྔྣའི་འབྲུ། བཱ་ཡ་བི་རངྒ། །ཕོ་རིས་རྣམས་ཆ་མཉམ་བཏགས་ལ་པའི་ཆུ་ལ་སྦྱར་ནས་སྣར་བྱུག་ཅིང་ཅུང་ཟད་སྣའི་ནང་དུ་བཏང་བས་ཀྱང་ཕན་ཞིང་སྣ་ཁྲག་འཛག་པ་ཡང་ཆོད་དོ། །བྱེ་ཀར་དང་སྦྲང་རྩི་གཉིས་པའི་འོ་ ཡ་མ་ནག་པོ་ལ
མར་སྦྱར་ནས་སྣར་བླུགས་ན་ཕན་ནོ། །ཡང་བལ་ བྱི་ཐང་ཀ །པོ་ཁ་ཆེ། སེ་འབྲུའི་མེ་ཏོག་དཱུ་བ་རྣམས་ཀྱི་ཁུ་བ་རའི་འོ་མ་དང་བསྲེས་ལ་སྣར་བླུགས་ན་ཕན། ཛ་མུ་ནའི་འབྲུ། དཱུ་བ། སེ་འབྲུའི་མེ་ཏོག་གསུམ་གྱི་ཁུ་བ་སྣར་བླུགས་ན་ཕན་ཞིང་སྣ་ཁྲག་
ཀྱང་འཆད་དོ། །ཡང་ན། ལྒ་དང་དནྜའི་རྩ་བ་ཆང་སྐྱུར་ལ ཀུ་སུམ་བྷ་བ་ སྦྱར་ནས་གདན་སར་བསྐུ་མཉེ་བྱས་ན་ཕན། ཡང་ལྒ་ཞིབ་པར་བཏགས་ལ་བའི་འོ་མར་སྦྱར་ནས་སྣར་བླུགས་ན་ཕན་ནོ། །བྷྲིངྒ་རཱ་ཛའི་ཐང་ཆུ་དང་འབྲས་བུ་གསུམ་ཞིབ་པར་
བཏགས་པ་ཆུ་སྐོལ་གྱིས་རྟ་བྱས་བཏང་ན་ཡང་ཕན་ནོ། །ཡུང་བ་ཆ་གཅིག །སེ་འབྲུའི་སྐོགས་ཆ་གཉིས། གུ་རའི་འབྲས་བུ་སྐོགས་གསུམ། སྟར་བུ་ཆ་བཞི་རྣམས་བཏགས་པ་རིལ་བུ་བྱས། བའི་ཆུ་དང་སྦྱར་ཏེ་དཔྲལ་བར་བྱུགས་ཀྱང་ཕན་ནོ། །དེས་ཡ་མ་

དཀར་ནག་ཁྲ་གསུམ་གྱི་བཅོས་རྫོགས་སོ།། །།ཙུ་ཀ །སེ་འབྲུའི་སྐོགས། སྤོས་དཀར། ལ་ལ་ཕུད། ཛཱ་ཏི། ཨ་ཕཱི་མ། ལི་ག་དུར་རྣམས་ཆ་མཉམ་ཞིབ་པར་བཏགས་ལ་ཐུན་ཚད་ཐུར་མགོ་དོ་ཙམ་ཆུ་གྲང་གིས་རྟ་
བྱས་བཏང་ན་རྒྱུན་དུ་ཁྲག་འགྲིམས་པ་འཕྲལ་དུ་ཆོད་པར་འགྱུར་རོ། །གླ་སྒང་། སྤོས་དཀར། ཤ་འབྲས་ཀྱི་ ནཱི་ར་ལ་ སྐོགས། ནཱ་ག་གེ་སར་གྱི་ཐང་ཆུ། ས་གནབ་དེ་ མ་ཛུའི་འབྲས་བུ། བིལ་བའི་ནང་གི་འབྲུ། དྷ་ཡའི་མེ་ཏོག །ཛཱ་ཉི། སོ་མ་
ར་ཙ། ཨ་ཕཱི་མ། ལི་ག་དུར། ཀེལ་མེ་ཏོག །ཀ་ཀ་ཎ་སིངྒ་། ལི་ཤི། ལ་ལ་ཕུད་རྣམས་ཆ་མཉམ་ཞིབ་པར་བཏགས་པ་དར་ལ་བཙགས་ཏེ་ཐུར་མགོ་དོ་ཙམ་རེ་བའི་ཞོ་དང་མཉམ་དུ་བཏང་ན་འགྲིམས་བྷིལ་ཀ ནད་ཚ་གྲང་ཡང་འཕྲལ་དུ་ཆོད་དོ། །པི་པི་
ལིང་གི་ཤིང་གི་པགས་པ། པོ་ཥ་རའི་རྩ་བ། དྷ་ཝའི་མེ་ཏོག །མུ་ས་ལི། ཤ་འབྲས་ཀྱི་སྐོགས། ཏྲི་གུ་ཌའི་རྩ་བ། ཟི་ར་དཀར་པོ། རྒྱ་གར་སྟོད་ཇ། ཨ་ཕཱི་མ་རྣམས་ཆ་མཉམ་བཏགས་པ་དར་ལ་བཙགས། ཐུན་ཚད་གོང་འདྲ་སྦྲང་རྩི་དང་མཉམ་དུ་
བཏང་ན་ཁྲག་འགྲིམས་པ་གཅོད་དོ། །ཨ་ཕྲི་མ། ཀེ་ལའི་མེ་ཏོག །ཕོ་རིས། ལ་ལ་ཕུད་རྣམས་ཆ་མཉམ་ཞིབ་པར་བཏགས་ལ་ཆུ་གྲང་གིས་རྟ་བྱས་བཏང་ན་ཡང་ནུས་པ་གོང་དང་འདྲའོ། །དྲག་ཤུལ་ལ་བརྟེན་པའི་ལྟེ་བའི་རྩ་འཕྱུས་པའི་ནད་གང་ཟོས་པ་དང་ཁྲག་རྒྱུན་
པར་འགྲིམས་ཤིང་ནད་ཟུག་ཡོད་སར་འཕར་བ་ཞིག་ཡོད། དེའི་བཅོས་ལ། ས་འབྲས་ཀྱི་ཤིང་གི་པགས་པ། ནཱ་ག་གེ་སར་གྱི་ཐང་ཆུ། ཨ་ཕཱི་མ། ལ་ལ་ཕུད། ལི་ག་དུར། ཕཊ་ཀ་ཌི་རྣམས་ཆ་མཉམ་ཞིབ་པར་བཏགས་ལ་དར་ལ་བཙགས་པ་ཐུར་མགོ་དོ་
ཙམ་སྦྲང་རྩི་དང་མཉམ་དུ་བཏང་ན་མྱུར་དུ་ཕན་ཞིང་གཞན་ཡང་ཁྲག་འགྲིམས་པ་ལ་ཕན་ནོ། །ཡང་གོང་གི་ལྟེ་བ་འཕྱུས་པའི་ནད་དེ་ལ་ནད་པ་རང་གིས་རྒྱབ་ཏུ་ལག་པ་གཡས་ཀྱིས་རྐང་པ་གཡོན་གྱི་མཐེ་བོང་ཟིན། ལག་པ་གཡོན་གྱིས་རྐང་པ་གཡས་ཀྱི་མཐེ་བོང་ཟིན།

དེ་ནས་མི་ཞིག་གིས་ལག་པ་བསྣོལ་མཚམས་ནས་ལན་བདུན་གྱི་བར་དུ་བཏེགས་པས་ཀྱང་འཕྲལ་དུ་ཕན་ཞིང་ནད་པར་འཕྲལ་དུ་ཟུག་གཟེར་ཆེ་བར་ཡོད་ཡང་དེ་ལ་ཚད་མི་དགོས་སོ། །ཛཱ་ཏི། ཨ་ཕཱི་མ། ག་བུར། གླརྩི། ཐང་ཕྲོམ། སོ་མ་ར་ཙ་རྣམས་ཆ་
མཉམ་ཞིབ་པར་བཏགས་པ་དར་ལ་བཙགས་པ་ཐུན་ཚད་སྐྱུ་རུ་ར་ཙམ་སྦྲང་རྩི་དང་མཉམ་དུ་བཏང་ན་ཟས་མདོག་དང་ཁྲག་སོགས་གང་འགྲིམས་པའི་རིགས་གསར་རྙིང་ཚ་གྲང་ཀུན་ལ་ཕན། ཚད་པ་སོགས་ ཀསྤུར་ ཀསྟུ་རི་ སྐོམ་ནད་སེལ་བའི་སྨན་ནི། འབྲས་
བུ་གསུམ། རྒྱམ་ཚྭ། ལ་ལ་ཕུད་རྣམས་ཆ་མཉམ་ཞིབ་པར་བཏགས་ལ་ཐུར་མགོ་དོ་ཙམ་རེ་ཆུ་ཕོར་གང་གི་ནང་དུ་བླུགས་ལ་ཕྱེད་ཙམ་སྐམ་པ་དང་གྲང་ཐག་བཅད་རས་ལ་བཙགས་ཏེ་ཁོང་དུ་བཏང་ན་ཕན་ནོ། །ཡང་མཁྲིས་ཚད་ལ་བརྟེན་པ་ཁོ་ནས་སྐོམ་ན། བོ་རིས་
དང་བྱེ་ཀར་ཆ་མཉམ་ཞིབ་པར་བཏགས་པ་ཀ་ཀ་ར་སིངྒའི་ཁུ་བས་རྟ་བྱས་བཏང་ན་ཕན། ཆུ་བསྒྲིམས་པ་ལ། ཚ་ལ་མེར་བསྲེགས་པའི་ཐལ་བ་ཐུར་མགོ་དོ་ཙམ་བ་དར་གྱིས་རྟ་བྱས་བཏང་ན་མྱུར་དུ་ཕེབས་སོ། །རྒྱམ་ཚ་དང་ཁ་རུ་ཚ་ཞིབ་པར་བཏགས་ལ་ཆུ་བཅུས་
ནས་ཞག་གཅིག་སོང་བས་རྟ་བྱས་བཏང་ན་ཡང་ཕེབས་སོ། །བྱི་བའི་བྲུན་བའི་དར་བས་ཁུབ་བྱས་བརྡར་ལ་རྡོ་རྗེ་དང་འབྲས་བུ་གཉིས་དང་མགོ་བོའི་མཆོག་མ་ལ་བྱུགས་ཁོང་དུ་ཡང་ཅུང་ཟད་བཏང་བས་མྱུར་དུ་ཕེབས་ངེས་སོ། འཇམ་འབྲས་ཀྱི་སྙིང་པོ་ཞིབ་པར་བཏགས་
ཤེལ་ཀར་དང་མཉམ་དུ་ཆུས་རྟ་བྱས་ལ་བཏང་ན་ཡང་ཕེབས་སོ། །ལྷ་མོ་དབུ་མས་ལྷ་དབང་ཕྱུག་ཆེན་པོ་ལ་གསོལ་པ། ཀྱེ་ལྷ་ཡི་ལྷ་མཆོག་དབང་ཕྱུག་ཆེ། །ཁྱེད་ནི་འཇིག་རྟེན་བྱེད་པོ་སྟེ། །ནད་ཀུན་ཞི་ཞིང་བློ་འཕེལ་བའི། །ཀམ་ཚ སྨན་མཆོག་བདག་ལ་བསྟན་དུ་
གསོལ། །ཞེས་གསོལ་པ་དང་། དབང་ཕྱུག་གིས་བཀའ་སྩལ་པ། ཉོན་ཅིག་རི་སྲས་དཔལ་ཆེན་མོ། །ནད་འཇོམས་བློ་འཕེལ་ཡོན་ཏན་གཏེར། །སྨན་མཆོག་མ་ལ་ཀཱཾགུ་ནིའི། །བསྟེན་ཐབས་ཕན་ཡོན་བཤད་པར་བྱ། །དེ་ལ་དང་པོར་བཤལ་སྐྱུགས་

ཀྱིས་ལུས་དག་པར་བཀྲུས་ལ་ཉིན་དང་པོར་མ་ལ་རྨཱ་གུ་ནིའི་འབྲུ་གཅིག། །གཉིས་པར་གཉིས། དེ་ནས་རིམ་བཞིན་ཉིན་བདུན་གྱི་པར་འབྲུ་རེ་སྤར། ཉིན་བདུན་ནས་བཟུང་ཟླ་བ་གཅིག་དང་ཞག་བཅུའི་བར་འབྲུ་བདུན་རེ་བསྟེན། དེ་བར་
ཟས་གང་ལའང་ཚྭ་བའི་རིགས་འཇོམས་པས་རླུང་མཁྲིས་བད་ཀན་འདུས་པ་སོགས་ཚ་གྲང་གསར་རྙིང་ཐམས་ཅད་རྩ་བ་ནས་འབྱིན་པར་བྱེད་ཅིང་། ལུས་བརྟན་པ་དང་། གཟི་བརྗིད་ཆེ་བ་དང་། ནད་དཀོན་པ། མིག་གསལ་བ། སྟོབས་འཕེལ་བ་སོགས་
ཡོན་ཏན་མཐའ་ཡས་ཤིང་། ཁྱད་པར་བློ་གྲོས་པདྨ་ཁ་ཕྱེ་བ་ལྟར་གྱུར་ནས་བློ་རྣོ་བ། འཛིན་བཟང་བ། རིག་པ་གསལ་བ། བརྗེད་མི་འགྲོ་བ། རྩོད་པ་བཟང་བ་སོགས་བློ་འཕེལ་གྱི་མཆོག་ཏུ་འགྱུར་རོ། །ཡང་ཚེས་བཅོ་ལྔ་དང་གཟའ་ཉི་མ་འཛོམ་
པའི་མཚན་མོ་མ་ལ་ཀཱཾ་གུ་ནིའི་སྣུམ་གྱི་སྒྲོན་མེ་སྦར། དེ་ལ་རྐུན་པོའི་ཐོད་པ་བཀབ་ནས་དུ་བ་ཆགས་སུ་བཅུག་པ་དེ་མིག་ལ་བྱུགས་ན་མིག་ཆུས་མ་དག་པར་ལྷ་འདྲེ་མི་གསུམ་གང་གིས་ཀྱང་མཐོང་བར་མི་འགྱུར་རོ། །ཡང་གཟའ་ལྷག་པ་ཡོད་པའི་ཉི་མ་ཀཱཾ་གུ་ནིའི་སྣུམ་
ཁོལ་མ་རྙིང་པའི་ནང་དུ་ཆུ་བླུག །དེ་སྟེང་མ་ལ་ཀཱཾ་གུ་ནིའི་ཞིང་པར་བཏགས་པ་བཏབ་ལ་བསྐོལ་བ་གྲངས་སུ་བཅུག་པའི་སྣུམ་ཁ་ཞག་ལྟར་ཡོང་བ་ཟོས་ལ་རྟིང་པར་བྱུགས་ན་མཛེ་རིགས་ཀྱིས་ཡན་ལག་ཆད་འགྲོ་བ་སོས་པར་འགྱུར་ཞིང་གདོང་མཛེས་ཤིང་མདངས་དང་
ལྡན་པར་འགྱུར་རོ། །ཉིན་ཉེར་གཅིག་གི་བར་སྣུམ་སེ་བ་བཅུ་གཉིས་རེ་ཁོང་དུ་བཏང་ན་མཛེའི་རིགས་མཐའ་དག་རྩ་བ་ནས་ཐོན་པར་འགྱུར་རོ། །ཡང་གཟའ་ཉི་མ་ཡོད་པའི་ཉིན་སྣོད་གཙང་མར་བ་ནག་མོའི་འོ་མ་བསྐོལ། དེ་ལ་མ་ལ་ཀཱཾ་གུ་ནིའི་ཞིབ་པར་བཏགས་ལ་
བཏབ་སྟེ་རུ་མ་དང་བཅས་ཞོ་བསྙལ། དེ་དཀྲོགས་ཏེ་མར་བཅོས་ལ་འབྲས་བ་ནག་མོའི་འོ་མར་བཅོས་པའི་མར་དེ་ནས་སེ་བ་བཅུ་གཉིས་རེ་བཏབ་པ་ཟླ་བ་གཅིག་དང་ཞག་བཅུའི་བར་ཟོས་ན། སྐྲ་དང་སྨ་ར་དཀར་པོར་སོང་བ་སླར་ཡང་ནག་པོར་འགྱུར་རོ། །གཟའ་མིག་

དམར་ཡོད་པའི་ཉིན་བ་ནག་མོའི་མར་བཙགས་བཅད་ལ་ཕྱེད་ཙམ་གྲང་བར་མ་ལ་ཀཱཾ་གུ་ནིའི་འབྲུ་དང་ཏེལ་ནག་ཆ་མཉམ་ཕྱེ་མར་བཏགས་པ་བླུག་སྟེ་ཉིན་དང་པོར་སེ་བ་བཅུ་གཉིས། གཉིས་པར་ཞོ་གང་སེ་བ་བཞི་སོགས་ཉིན་བདུན་གྱི་བར་དུ་ཆ་རེ་སྤར། དེ་ནས་རྒྱུན་དུ་བསྟེན་
ཐུབ་ན་རབ་དེ་མིན་ཟླ་གཅིག་དང་ཞག་བཅུའི་བར་དུ་བསྟེན་ན་ཚེ་ཤིན་ཏུ་རིང་བར་འགྱུར་ཞིང་གོང་དུ་འགྲོ་ཡང་མགྱོགས་བུལ་རྟ་དང་མཉམ་པར་འགྱུར་རོ། །ཞེས་ལྷ་དབང་ཕྱུག་གིས་ལྷ་མོ་དབུ་མར་གདམས་པ་རྫོགས་སོ།། །།ཨ་ཤྭ་གནྔྷ་ཞིབ་པར་བཏགས་པའི་ཕྱེ་
མ་ཞོ་གསུམ། བ་དཀར་རྐྱང་ནག་རྐྱང་ལྟ་བུ་སྤུ་མདོག་གང་ཡིན་ཀྱང་མདོག་གཞན་མ་འདྲེས་པའི་ཁ་གཙང་གི་མར་བཙགས་བཅད་པའི་ནང་དུ་བཏབ་སྟེ་འཁང་པ་དང་བུད་མེད་དུས་བབ་ཀྱི་ཟླ་མཚན་འཛག་ནས་ཚད་པའི་ཉིན་ཁོང་དུ་བཏང་ན་བུད་མེད་ཕྲུ་གུ་མི་ཡོང་
བའང་ངེས་པར་སྦྲུམ་པར་འགྱུར་རོ། །ཡང་སིཾ་གྷཌ། ལྒ། བྷ་ཊ་ཀ་ཊི་ཡ། པི་པི་ལིང་། ནཱ་ག་གེ་སར་རྣམས་ཆ་མཉམ་ཞིབ་པར་བཏགས་པ་དར་ལ་བཙགས་པ་ཐུར་མགོ་གསུམ་པ་མདོག་གཅིག་གི་འོ་མ་ཁྱོར་གང་ཙམ་ལ་བཏབ་སྟེ་དུས་གོང་མཚུངས་ལ་བྱིན་
ནའང་ངེས་པར་མངལ་དང་ལྡན་པར་འགྱུར་རོ། །མ་ལ་ཆགས་ཀྱང་མི་གནས་པར་འཇིག་ན། ལཱ་ལ་ཀ་མ་ལའི་རྩ་བ་བའི་འོ་མར་བཙོས། དེ་ནས་སླར་ཡང་བ་མར་གྱི་ནང་དུ་བཙོས་ལ་ཞིབ་པར་བཏགས་ལ་གོང་གི་བ་མར་བཞུ་བ་དང་མཉམ་དུ་བཏང་ན་འཇིག་
པར་མི་འགྱུར་རོ། །ཡང་བིལྦའི་འབྲུ་དང་སྨྱུག་མའི་ལོ་མ་ཆ་མཉམ་ཞིབ་པར་བཏགས་ལ་ཆུས་རྟ་བྱས་ནས་ཉིན་བདུན་གྱི་བར་བཏང་ཀྱང་མི་འཇིག་གོ། །མིག་སྨན་གྱི་ ཞག་བདུན་ནད་ཀྱང་གྲག་འོང་
སྦྱོར་ཐབས་ནི། སུརྨ། ལྡོང་རོས། ས་མུ་དྲ་ཕ་ལ་རྒྱ་མཚོ་ ས་བུ་དྲ་ཕེན་ ལྦུ་བ། མུ་ཏིག །བྱི་དང་ག་ བསྡུ་བ་ཥ་པ་རི་ཡ། ཕཊ་ཀི་ཌི། བྱུ་རུ། ལོ་དྷ། ཕོ་རིས་རྣམས་ཆ་མཉམ་ཞིབ་པར་བཏགས་དར་ལ་ལེགས་པར་བཙགས།

འཁར་སྣོད་དུ་ཙན་དན་དམར་པོའི་སྐྱ་བའི་མཇུག་ཟངས་དམར་གྱིས་གཏུམས་པས་ཉིན་ཕྱེད་ཙམ་སྐམ་ཉེད་བྱ། དེ་ནས་བཅུས་ནས་ཞག་གཅིག་སོང་བའི་ཆུ་ཅུང་ཟད་བླུགས་ལ་ཉི་མའི་བཞི་ཆ་གཅིག་ཙམ་བསྣུར་ལ་རིལ་བུར་དྲིལ། སྐམ་པ་དང་
རྡོ་འཇམ་པོའི་ངོས་སུ་ཆུ་དང་ལྷན་དུ་བརྡར་ནས་མིག་ལ་བྱུགས་ན་ལིང་ཏོག །སྟེང་འོག་གི་འགྲིབས། ཤ་འཛེར། མིག་ཆུ་འཛག་པ། རྒྱང་མིག་མི་གསལ་བ་སོགས་མིག་གི་ནད་མཐའ་དག་ལ་ཕན་ནོ། །ཀི་ཀ་རའི་མེ་ཏོག །རྒྱ་གར་སྟོད་ཇ། གླ་སྒང་།
ཁི་རྞའི་འབྲུ། པ་ཊ་ཀི་རི་རྣམས་ཆ་མཉམ་ཞིབ་པར་བཏགས་པ་དར་ལ་བཙགས། རའི་འོ་མས་ཁུ་བ་བྱས་ལ་རིལ་བུ་སྒྲིལ་བཞོས་ཁུ་བ་བྱས་བརྡར་ནས་མིག་སྟེང་འོག་གང་རིགས་ཀྱིས་བསྒྲིབས་ནས་མི་མཐོང་བར་བྱུགས་ན་མཐོང་བར་འགྱུར་རོ། །རི་ཕྱུགས་ཀྱི་གཅི་
བ་སེར་ཁ་མ་མེ་ལ་བསྲེགས་པའི་ཐལ་བ་ཞིབ་པར་བཏགས། དེར་ཆུར་བླུགས་ལ་རས་སམ་དར་ལ་ཚགས་ཐེངས་གཉིས་བྱས། དེ་ནས་ཆུ་དེ་དྭངས་སུ་བཅུག་ལ་དལ་བུས་ཕོ་བས་མཐིལ་དུ་ཆགས་པའི་ཐལ་བ་དེ་སྐམས་པ་དང་། འཁར་སྣོད་དུ་པང་ཁའི་སྐུམ་
དང་ལྷན་ ཙན་དན་གྱི་སྐྱ་བ་ཟངས་གཏུམས་ཅན་གྱིས་ཉི་མ་གསུམ་གྱི་བར་བསྣུར་བ་ཆུང་ངུ་རེ་མིག་ལ་བྱུགས་ན་ཤ་འཛེར་དང་། དམར་པོར་སོང་བ་སོགས་ཁྲག་ལ་བརྟེན་པའི་མིག་ནད་ཐམས་ཅད་ལ་ཕན། བདུད་རྩི་མིག་སྨན་གྱི་སྦྱོར་བ་ནི། སུརྨ། གསེར་རྡོ། སོ་ན་མཀྵི།
ལྡོང་རོས། བིག་པན། པ་ཊི་ཀ་ཊི་ཧིརྨ་ཛི། པི་པི་ལིང་། ཕོ་རིས། རྒྱམ་ཚ། ཀུ་རུ་པཱ་ལ། བ་རུ་རའི་འབྲུའི་ནང་གི་སྙིང་པོ། ཥ་པ་རི་ཡ་རྣམས་ཆ་མཉམ་ཞིབ་པར་བཏགས་པ་དར་ལ་བཙོགས། རྡོ་གཞོང་ཤིན་ཏུ་འཇམ་པོའི་ནང་དུ་ སོན་མཀྵི
ཆུ་བཅུས་ནས་ཞག་གཅིག་སོང་བས་གར་སླ་ཞོ་ཙམ་སྦྲུས་པ་སྐམ་ཐག་མ་ཆོད་པར་ཉེད་ཐེངས་གཅིག །དེ་ནས་ཉི་མར་ཅུང་ཟད་ཅིག་བཞག །ཡང་བུད་མེད་བུ་སྐྱེས་པའི་འོ་མས་གར་སླ་གོང་ཙམ་བྱས་པ་མ་སྐམ་པར་ཉེད་ཐེངས་གཅིག །དེ་བཞིན་དུ་པའི་འོ་མས་ཐེངས་

གཅིག །རའི་འོ་མས་ཐོངས་གཅིག་སྦྲུས་པའི་མ་སྐམ་ཙམ་ལ་རིལ་བུ་སྒྲིལ་ལ་སྐམ་ཐག་ཆོད་པ་དང་སྦྲང་རྩིས་རྟ་བྱས་བརྡར་ནས་མིག་ལ་བྱུགས་ན་རླུང་ལ་བརྟེན་པའི་མིག་ནད་ཐམས་ཅད་ལ་ཕན། རའི་འོ་མས་ཁུ་བ་བྱས་ནས་བྱུགས་ན་སྲོད་ལོང་ལ་ཕན། བུད་
མེད་ཀྱི་འོ་མས་ཁུ་བ་བྱས་ནས་བྱུགས་ན་ཁྲག་རླུང་ལ་བརྟེན་པའི་མིག་ནད་ཐམས་ཅད་ལ་ཕན། བའི་གཅིན་གྱིས་ཁུ་བ་བྱས་ནས་བྱུགས་ན་མིག་ཚ་ཞིང་མིག་རྣག་མང་དུ་འཛག་པ་ལ་ཕན། འུ་སུའི་ཁུ་བས་རྟ་བྱས་བྱུགས་ན་ཤ་འཛེར་དང་མིག་དམར་པོར་མོད་
བ་ལ་ཕན་ནོ། །དེ་རྣམས་ནི་བདུད་རྩི་མིག་སྨན་གྱི་སྦྱོར་བ་ཁ་བསྒྱུར་དང་བཅས་པ་རྫོགས་སོ།། །།ནི་རམ་ལི། ར་ཏན་ཛེ་ཏི་སྐྱུར་བ་གཉིས་ཆ་མཉམ་ཞིབ་པར་བཏགས་འོ་མར་སྦྱར་ཏེ་བྱུགས་ན་རྒྱང་མིག་མི་གསལ་བ་ལ་ཕན། དུ་བ་རལ་
པ་ཞོ་གང་། དངུལ་ཆུ་ཞོ་གང་། རྡོ་ཐལ། དན་རོག་བརྒྱ་ཐམ་པ་ལྕེ་སྟོན། ཕོ་རིས་བརྒྱད་ཅུ། དནྡ་དྲུག་ཅུ་ཐམ་པ་རྣམས་ ཀ་ཡིབ་ལ་ཟེར་ ཞིབ་པར་བཏགས་ནིམྦུའི་ཁུ་བས་འདམ་བཏགས་བྱས་ལ་རིལ་བུ་དྲིལ་ཏེ་པད་ཁ་ཙམ་རེ་ཆུ་ལ་སྦྱར་ནས་
བྱུགས་ན་འབྱུང་ངོ་། །ཤ་ཟ་ཡི་དྭགས་ལ་སོགས་པ་གནོད་པས་མིག་ན་བ་ལ་ཕན་ནོ། །འཁར་སྣོད་དུ་ནིམྦུའི་ཆུར་སྨ་རུ་མགོ་ནག་དཀར་པོ་ཞིབ་པར་བརྡར་ཏེ་སྟེང་གླང་པོ་ཆེའི་རྨིག་པ་ཉིས་འགྱུར་གྱིས་མང་བ་ཞིག་ཏུ་བརྡར། དེ་སྟེང་ཀུ་ཀུམ་སྨ་རུ་མགོ་ནག་གི་
གསུམ་ཆ་གཉིས་ཙམ་བརྡར། དེ་རྣམས་ལེགས་པར་འདྲེས་པ་དང་མིག་ལ་ཉིན་གསུམ་ནས་བདུན་གྱི་བར་གང་རིགས་འབྱུག་ཅིང་སྨན་ཞག་གང་འབྱུག་གི་རིང་ཕྱིར་མི་འདོན། ཁྱད་པར་རླུང་གི་རིགས་མ་ཕོག་པ་བྱས་པས་ལིང་ཏོག །རྭ། ཤ་འཛེར།
འགྲིབས་སོགས་མིག་ནད་མཐའ་དག་ལ་མཆོག་ཏུ་ཕན་ནོ། །སུརྨ། མིའི་སྐྲ། ཡུང་བ་ཆུང་ངུ་བཅས་བརྡར་ལ་མིའི་འོ་མས་ཁུ་བ་བྱས་ནས་མིག་ལ་བྱུགས་ན་ཁྲག་གིས་མིག་དམར་པོར་སོང་བ་དང་ཤ་འཛེར་ལ་ཕན། ཧོང་ལེན་བབ་ར་ན་

སེར་པོ་དང་གླ་རྩི་སྦྱར་ལ་བྱུགས་ན་ཚ་འཁྲུག་མིག་ཆུ་འཛག་སྟེ་ཟ་ཕྲུག་བྱེད་པ་རྣམས་ལ་ཕན། རྒྱ་མཚོ་ལྦུ་བ། ཨ་ཕཱི་མ། སི་ར་སའི་འབྲུ་རྣམས་སེ་བ་བཞི་རེའི་རྩིས་ཞིབ་པར་བཏགས། བ་གསར་པའི་ཆུ་བྱེ་
གསུམ་ལྕགས་སྣོད་ནང་དུ་སྐྱ་བའི་མགོ་ཟངས་ཀྱིས་གཏུམས་པས་དཀྲུགས་པ་དང་མེ་བཏང་ལ་ཆུ་ཕྱེད་ཙམ་སྐམས་པ་དང་། གོང་གི་སྨན་བཏབ་སྟེ་སྐྱོ་མ་གར་ཕྱོགས་ཙམ་བྱས་སླར་འབྱུག་སྐབས་པའི་ཆུས་ཀླད་ལ་བྱུགས་ན་བར་འགྲིབ་ཆུ་འཛག་པ་
ཟ་འཕྲུག །རྫི་མ་མིག་ལ་ཟུག་པ་སོགས་མིག་གི་ནད་ཐམས་ཅད་ལ་ཕན་ནོ། །ཀ་ཡེ་ཕ་ལ་ཞིབ་མོར་བཏགས་པ་ཆུར་སྦྱར་ཏེ་བྱུགས་ན་སྲོད་ལོང་ལ་ཕན་ནོ། །རྭ་ལིང་ཤིན་ཏུ་ཆེ་བས་ཁེབས་ཤིང་ན་ན་ནི་མྦུའི་ཁུ་བར་རྒྱ་ཚྭ་ཡུངས་འབྲུ་ཙམ་རེ་བརྡར་
ནས་ར་ལིང་གི་ཐོག་ཏུ་ཉིན་གསུམ་གྱི་བར་བླུགས་པས་འཕྲལ་དུ་ཟུག་གཟེར་ཅུང་ཟད་འབྱུང་ཡང་མྱུར་དུ་ཕན་པར་འགྱུར་རོ། འོ་མ་ཐང་གིས་ །ཡང་མིག་ལ་ར་ལིང་གིས་ཆེར་ན་ན་བཞུ་ཤེལ་སྙིང་པོ་ཕོ་རིས་ཙམ་རེ་ཞིབ་པར་བཏགས་ལ་ཆུར་སྦྱར་ནས་ཉིན་གསུམ་ཀྱི་བར་
བླུགས་ན་ཉིན་དང་པོར་ཟུག་གཟེར་ཅུང་ཟད་ལྡང་། གཉིས་པར་མིག་སྐྲངས་པོ་ཤིན་ཏུ་ཆེ་ཞིང་ཟུག་གཟེར་ཀྱང་འབྱུང་། ཉིན་གསུམ་པར་ཤུག་གཟེར་སྐྲངས་པོ་ཞི་བ་དང་། མཉམ་དུ་རྭ་ལིང་གང་ཡང་མེད་པར་འགྱུར་ཞིང་འོག་འགྲིབ་ཀྱིས་མི་མཐོང་བ་ཡང་
གསལ་བར་བྱེད་དོ། །མིག་གངས་ཕྱིད་ཀྱིས་ན་བའི་ཟུག་གཟེར་ཆེ་ན་ཆུ་གྲང་གཙང་མ་སྣོད་གང་ཡང་རུང་བར་བླུགས་ལ་མིག་མ་བཙུམས་པར་གདོང་ཆུའི་ནང་དུ་བཅུག་ལ་ཟུག་གཟེར་ཆག་པར་བདུགས་པས་མྱུར་དུ་ཕན་པར་འགྱུར་རོ། །དེ་བཞིན་ཡན་ལག་
ཁ་བས་ཕྱིད་པ་ཡང་ཆུ་གྲང་མོའི་ནང་དུ་བདུགས་པས་ཕན་ནོ། །དབང་སྡོང་གི་ཐང་ཆུ། ཧ་ལ་དྷ། ཕཊ་ཀི་རི་རྣམས་ཆ་མཉམ་སྟེ་ནི་མཱའི་ཁུ་བ་བྱུང་ན་རབ་དེ་མིན་ཆུར་སྦྱངས་ནས་མིག་གི་ཕྱི་ནང་ལ་བྱུགས་པས་མིག་འབྲས་ཆེན་པོར་སོང་ཞིང་མིག་སྤྲིན་དམར་བ་ཉིན་

མཚན་གཉིས་ཀར་ནད་ཟུག་ཤིན་ཏུ་ཆེ་བ་ལ་ཕན། ཀ་ནི་ཡ་རའི་རྩ་བ། མཚལ། ཚ་ལ། ནི་ལ་ཐོ་ད། པི་པི་ལིང་། པི་པི་ལིང་གི་རྩ་བ། ཕོ་རིས། ལྒ་བཟང་པོ་རྣམས་ཆ་མཉམ་ཞིབ་པར་བཏགས། ལྒ་བཟང་བ་ཆུར་སྦངས་པས་ཁུ་བ་བྱས་ནས་རིལ་
བུ་སྲན་མ་ཙམ་དྲིལ་ལ་བཏང་བས་ཁྲག་ལ་བརྟེན་པའི་ཚིགས་ན་བ་ཐམས་ཅད་ལ་ཕན། འོ་མ་བུའི་རྩ་བ། ལྕང་ནག་མཛྷནགི་རྩ་བ་དང་ལོ་མ། སྐྱི་པའི་བ་རྩ་བ་སྡོང་པོ་ལོ་མ་འབྲས་བུ། གཟེ་མ་རྣམས་ཆ་མཉམ་ལ་འོ་མ་བུ་དང་ལྕང་ནག་གི་རྩ་བ་ཅུང་ཟད་མང་བ་བཅས་
གཞོགས་ལ་ཁོག་མ་ཆེ་བ་མཐིལ་དུ་བུག་པ་ནས་ཤོང་བ་ཙམ་ཡོད་པ་ཞིག་གི་ནང་དུ་བླུགས། ཛྷཡུ ཁེབས་ མཛྷན་ གཅོད་རྒྱབ་ལ་ མྱུ་བ རླངས་པ་མི་འཆོར་བ་ཁ་ལེགས་ གོ་ཤ་རུ་ བར་བཅད་དེ་མཚམས་རྫ་སའི་འཇིམ་པས་གཏུམས་རས་ཀྱིས་
དྲིལ་ཡང་འཇིམ་པ་འབྱུག་པ་དང་རས་ཀྱིས་དྲིལ་བ་སོགས་ལྔ་བརྩེགས་ཙམ་བྱས། ས་དོང་བྲུས་པ་ཁོག་མ་ཅུང་ཟད་ཆུང་བ་ཞིག་བཅུག་ལ་སས་སྟེམས། དེའི་ཁར་གོང་གི་ཁོག་མ་བཞག །ཁོག་མ་གཉིས་ཀྱི་མཚམས་ལེགས་པར་བསྒྲིགས་ལ་འཇིམ་པས་
རླུང་མི་འཆོར་བར་བྱས། དེ་ནས་ཁོག་མ་ཆེ་བ་ཤིང་དང་གཅི་བའི་དཀྱིལ་དུ་བཅུག་ལ་ཉི་མའི་བཞི་ཆ་ཙམ་ཞིག་མེ་ཤིན་ཏུ་ཚ་བ་བཏང་། དེ་ནས་གྲང་ཐག་ཆོད་པ་དང་བཏོན་པས་ཁོག་མ་ཆུང་བར་གཤམ་དུ་ཆུ་དང་ཁར་སྣུམ་སྤྲིས་མ་ལྟར་ཆགས་ཡོད་པ་དེ་བཏོན་ལ་ཐུར་
མགོ་རེ་ཙམ་ལྒ་དང་མཉམ་དུ་བཏང་ན་བསེ་དུག་མིན་པའི་རླུང་ལ་བརྟེན་པའི་ནད་ཚ་གྲང་ཐམས་ཅད་ལ་ཕན། ལི་ཤི་དང་མཉམ་དུ་བཏང་ན་གྲང་བ་ལ་བརྟེན་པའི་ནད་ཐམས་ཅད་ལ་ཕན། ཡུང་བ་དང་མཉམ་དུ་བཏང་ན་ཁྲག་ལ་བརྟེན་པའི་ནད་གསར་རྙིང་
ཐམས་ཅད་ལ་ཕན། རྩམ་པའི་པག་དང་མཉམ་དུ་བཏང་ན་བད་ཀན་གྱི་རིགས་ཐམས་ཅད་ལ་ཕན། གཞན་འདྲེས་མེད་པའི་མཁྲིས་པ་རྐྱང་པའི་ནད་དང་འགྲིམ་པ་གཉིས་པོར་བའི་གཞན་མ་ནད་གང་ལ་ཡང་མི་འགྲིབ་མེད་ཅིང་ཁྱད་པར་ཡན་ལག་ཞ་བ་

སྐམས་པ་རྣམས་ལ་ཁོང་དུ་བཏང་ཞིང་སྣུམ་བྱུགས་པས་ནད་མེད་ལྟ་བུར་སོས་པར་འགྱུར་རོ། །ཕུག་རོན། ཁྱིམ་བྱ། ཁང་བྱིལ། རི་བོང་། རྔ་མོང་རྣམས་ཀྱི་བྲུན་གང་ལེགས་པར་བྱས་པའི་སྐམ་པོ་ཁོག་མ་སྟེང་
ཤོད་དུ་ལྡུགས་ལུགས་སོགས་གོང་ལྟར་བྱས་པས་སྣུམ་བཏོན་ལ་ཨ་ཀ་ར་ཀ་ར། ལྒ་བཟང་བ། པི་པི་ལིང་གི་རྩ་བ། ཀ་རུ་དང་ ཨུ་ནི པི་པི་ལིང་། ཙི་རི་ ཤག ཨུཌ་ ལ་ལ་ཕུད་ཆུང་བ། སོ་མ་ར་ཙ་རྣམས་ཆ་མཉམ་ཞིབ་
པར་བཏགས་པ་དར་ལ་བཙགས། དེ་ཐམས་ཅད་དང་ཆ་མཉམ་པའི་སྣུམ་བླུགས་ལ་རིལ་བུ་སྐྱུ་རུ་ར་ཙམ་དྲིལ་ལ་བཏང་ན། རླུང་། བད་ཀན། ཁྲག་གྲང་བ། ཆུ་སེར་རྣམས་ལ་ཕན་ཞིང་ལུས་སྟོབས་རྒྱས་པ་དང་ཁུ་བ་འཕེལ་བས་འདོད་པ་སྤྱོད་
ནུས་པ། དང་ཁ་འབྱེད་པ་སོགས་ལ་ཕན་ནོ། །རི་བྱུགས་ལོ་གཅིག་ཙམ་འགྲོ་བའི་ལྕི་བ། རའི་རིལ་མ་གཉིས་སྐམ་ཐག་བཅད་ཅིང་གང་ལེགས་པར་བྱས། ཁོག་མ་སྟེང་ཤོད་དུ་མེ་གཏོང་ལུགས་སོགས་གོང་ལྟར་བྱས་པས་སྣུམ་འབྱུང་བ་སྦྲང་རྩི་
དང་ཡུང་བ་གང་རུང་དང་མཉམ་དུ་ཁོང་དུ་བཏང་ཞིང་སྣུམ་རྒྱང་པས་ཕྱི་མ་བསྐུ་མཉེ་བྱས་པས་ཆུ་པགས་འགྲམས། ཟ་ཕྲུག།ཚགས་ཚིགས་ན་བ་སོགས་ཆུ་སེར་གྱི་ནད་ཐམས་ཅད་ལ་མཆོག་ཏུ་ཕན་ཞིང་མིག་ལ་འཁྱུགས་ཀྱང་རླུང་ཆུ་སེར་ལ་བརྟེན་
པའི་མིག་ནད་ལ་ཕན་ནོ། །གྲོ་དང་སྐྱེར་པ་མང་ཉུང་མཉམ་པ་དང་། ཤུ་དག་དེའི་སུམ་ཆ་ཙམ་བཅས་པས་སྣོད་དུ་བླུགས་ལ་སྣུམ་འདོན་ལུགས་གོང་ལྟར་བྱས་པ་སེ་བ་བཞི་ཙམ་རེ་ཁོང་དུ་བཏང་ནའང་ནད་ཚ་གྲང་གསར་རྙིང་ཀུན་ལ་ཕན་པའི་སྤྱི་
འཇོམས་སོ། །བྲི་ཚ། སོང་ རྒྱམ་ཚ། ཌ་རུ་ཧ་ལད་ ཕ་ཊ་ཀི་ཌི་རྣམས་ཆ་མཉམ་བཞུ་ཤེལ་གྱི་དམ་པེ་འཇིམ་པ་དང་རས་བསྣོལ་མར་ལྔ་བརྩེགས་བྱུགས་པ་ཞིག་གི་ནང་དུ་ཕྱེད་ཙམ་གོང་བ་བླུགས། རྫ་སྣོད་ཆེ་བ་ཞིག་གི་ཕྱེད་ཙམ་གཅི་བའི་མེས་

བཀང་བའི་ནང་དུ་གོང་གི་དམ་པེ་གྱེན་བསྲེགས་ཉལ་སྟབས་སུ་བཞག །ཁརྫ་སྣོད་ཀྱི་ཕྱིར་འོང་བ་བྱས་ལ་སྟེང་དུའང་མེ་བཏང་། ཁོག་མ་དེ་རྡོའི་སྒྱེད་པུ་གསུམ་སྒྲམ་ལྟ་བུར་བཞག་པའི་མཐིལ་ནས་ཀྱང་མེ་ཅུང་ཟད་གཏོང་། ཁོག་མའི་ཕྱིར་བཞུ་
ཤེལ་གྱི་དམ་པེ་གཅིག་བཞག་ལ་དམ་པེ་གཉིས་ཀྱི་ཁ་སྤྲད་པའི་མཚམས་ལ་ལྷང་ཚེར་བཀབ་ལ་ཕྱིར་འཇིམ་པ་བྱུགས་ཏེ་རླུང་མི་འཆོར་བ་བྱས། མེ་ཉི་མའི་བརྒྱད་ཆ་ཙམ་ཞིག་བཏང་བས། དམ་པེ་ཕྱི་མའི་ནང་དུ་སྣུམ་འོང་བ་དེ་ཐིགས་པ་གསུམ་ཙམ་རེ་
དང་། ལ་ལ་ཕུད་སེ་བ་བཞི་ཙམ་ཞིབ་པར་བཏགས་པ་དང་མཉམ་དུ་བཏང་བས་ནད་ཚ་གྲང་གསར་རྙིང་ཐམས་ཅད་ལ་ནི་མི་ཕན་པ་མེད་དོ། །ཟེ་ཚ། རྒྱམ་ཚ། ཕ་ཊ་ཀི་ཌི། སུ་མ་ལ་དཀར་པོ་དང་སེར་པོ། ཛ་བ་ཥ་ར། མཚལ་ཅོག་ལ་མ་
རྣམས་ཆ་མཉམ་བཏགས་པ་བཞུ་ཤེལ་གྱི་དམ་པེར་བླུགས་ལ་སྣུམ་འདོན་ལུགས་གོང་མཚུངས་བྱས་པའི་སྣུམ་དེ་མཛེའི་རྨའམ། ཤུ་པ་གསར་རྙིང་། ཕོལ་མིག་སོགས་ལ་བྱུགས་ན་ཕན་ནོ། །ཨ་རུ་ར། ཙི་ཏྲ། པི་པི་ལིང་། རྒྱམ་ཚ།
ཨ་རུ་བསྲེགས་པ་རྣམས་ཆ་མཉམ་ཞིབ་པར་བཏགས་པ་དར་ལ་བཙགས། ལྒ་སྦངས་པའི་ཆུས་སྦྲུས་ལ་རིལ་བུ་སྐྱུ་རུ་ར་ཙམ་སྒྲིལ་བ་རིལ་བུ་རེ་བཏང་ན་གློ་དང་མགོ་བོ་ན་བ་ལ་ཕན་ཞིང་དང་ཁ་འབྱེད་དོ། །མ་རུ་རྩེའི་འབྲས་བུ་ཞིབ་པར་
བཏགས་ བ་ལ་ཤ ལ་ཆུ་གྲང་གིས་རྟ་བྱས་བཏང་ན་གློ་བའི་རྣག་ཐོན་པར་འགྱུར་རོ། །སྦྱི་བཞུར་བརྡུངས་པའི་ཁུ་བ་ཁོང་དུ་བཏང་ན་ཕྱི་ནང་གི་རྩ་འཕྱུས་པའི་རིགས་ལ་ཕན་ནོ། །ཐ་རམ་བརྡུངས་པའི་འབྱར་ཁྱིས་རྨུགས་པའི་རྨ་ལ་
དཀྲིས་ན་ཕན། ལུང་ཁ་རི། ལྤ་ཚ་ཡིན། ཞེས་པའི་སྨན་ཚད་པར་ཕན། དཀར་ཤ། ཤིང་ཤ་སོགས་ཤ་མོའི་རིགས་གང་རྙེད་བྱེ་ཀར་དང་མཉམ་དུ་སྦྱར་བའི་ཐང་ཁོང་དུ་བཏང་ན་མཁལ་ནད་གཟེར་ཟུག་འཕྲལ་དུ་གཅོག

།མཁན་པ་བརྡུངས་པའི་ཁུ་བར་ཕོ་རིས་ཞིབ་པར་བཏགས་ལ་བཏབ་སྟེ་ཁོང་དུ་བཏང་ན་ཁོག་པའི་སྲིན་ནད་ཀུན་ལ་ཕན། མཁན་པའི་དུགས་བྱས་ན་ཕོ་ལོང་འཁྲོག་པ་མྱུར་དུ་ཞི་བར་འགྱུར་རོ། །སྤ་ཡག་པས་སྐྲངས་པོ་དང་
རྨ་ལ་ཕན། ལ་ལ་ཕུད་ཆ་ལྔ། ན་རུབ་ ཙི་ཏ་ཆ་བདུན། ཨ་རུ་ར་ཆ་དྲུག་རྣམས་ཞིབ་པར་བཏགས་ལ་ཆུ་སྐོལ་གྱིས་རྟ་བྱས་བཏང་ན་མ་འཇུ་བ། མེ་དྲོད་ཉམས་པ། གླང་ཐབས་རྣམས་ལ་ཕན་ནོ། །བད་མར་མ་དང་བུ་རམ་སྦྱར་བ་ཆུས་འཕུལ་
ལ་བཏང་ན་ཤ་སེར་དང་མིག་སེར་ལ་ཕན་ནོ། །བ་དམར་ལྒ་སེར་གྱིས་ཁུ་བ་བྱས་ལ་སྟེང་གྲིབ་ཀྱི་ནད་མགོར་ཐེབས་ན་རྣ་བར་བླུག་ཅིང་ལུས་གཞན་ལ་ཐེབས་ན་ཁོང་དུ་བཏང་བས་གཟའི་རིགས་མཐའ་ ཙི་ཏུ་ལྦཏུཊ་ཞིང་ཆུ་ལ་སོགས་ལ་ཡིད་བའི་སྲོག་ཆགས་དམར་པོ་ཆུང་དུ་ཞིག་སོང་།
དག་ལ་ཕན་ནོ། །དེ་ཡང་གཟའ་ནད་ལ། རཱ་ཧུའི་དུག་འཕོག་པ་ཡིན་ན་ལོ་ཕྱེད་གསུམ། སྤེན་པའི་དུག་ཕོག་ན་ལོ་ལྔ། ཀེ་ཏུའི་དུག་ཕོག་ན་བརྒྱད་དེ་དེ་བསྒྲལ་ནས་གཟའི་ནད་ཀྱིས་འཚོ་འཆི་གང་བྱེད་ལས་མི་གནས་སོ། །རྒྱ་ཁུར་དང་བྱེ་ཀར་དང་
ཆ་མཉམ་སྦྱར་བ་ཁོང་དུ་བཏང་བས་མི་ཕྱུགས་གང་གི་ཡང་ཆུ་འགགས་པ་སེལ་ལོ། །ཨ་རུ་ར་གཉིས་སྦྲེལ་མགོ་གཞོགས་ཕྱེད་ན་བ་ལ་གང་ན་ཕྱོགས་སུ་བསྡམས་པས་ཕན་ཞིང་སྣ་ཁྲག་ཀྱང་ཆོད་ལ་ཡ་མའི་འབུས་ན་བ་སེལ་ལོ། །ཙན་དན་དམར་པོ་དང་། ངྷུ་རི་
བཙག་ཞིབ་པར་བཏགས་ཁོང་དུའང་ཅུང་ཟད་བཏང་ཞིང་གང་ན་སར་བྱུགས་པས་མེ་ལྕེ་འཁོར་ལོ་ལ་ཕན་ནོ། །ཙན་དན་སུ་ར་ཞིབ་པར་བཏགས་ལ་ཆུ་སྐོལ་གྱིས་འཕུལ་ནས་བཏང་ན་ཁྲག་ལ་ཕན་ནོ། །ཚ་ལ་བསྲེགས་པའི་ཐལ་བ། ཟི་ར་དཀར་པོ། ཁ་རུ་
ཚ་རྣམས་ཞིབ་པར་བཏགས་ལ་ཐུན་ཚད་ཐུར་མགོ་དོ་ཙམ་རེ་བཏང་ན་ཕོ་བར་ན་ཟུག་བྱེད་པ་རླུང་དང་མ་འཇུ་བའི་རིགས་ཀུན་ལ་ཕན་ཞིང་དང་ཁ་འབྱེད་དོ། །ལ་ལ་ཕུད་ཆ་གཉིས། ཁ་རུ་ཚ་ཆ་གཅིག །ཙི་ཏྲ་ཆ་གསུམ། པི་པི་ལིང་ཆ་བཞི།

ལྒ་དཀར་པོ་ཆ་དྲུག །ཨ་རུ་ར་ཆ་དྲུག་རྣམས་ཞིབ་པར་བཏགས་དར་ལ་བཙགས་ཏེ། ཐུན་ཚད་གོང་བཞིན་བཏང་བས་ལྡན་འདུས་ཀྱི་ནད་གདོང་སེར་པོ་དང་དམར་པོར་སོང་བ་མིག་མི་གསལ་ཤེད་ཆུང་བའི་མགོ་བོ་འཁོར་བ་རྣམས་ལ་ཕན་ནོ། །
ཨ་རུ་ར་མེར་བསྲེགས་པའི་ཐལ་བ། ཙི་ཏྲ། པི་པི་ལིང་། ཁ་རུ་ཚ་། ཨ་རུ་ནག་ཆུང་རྣམས་ཞིབ་པར་བཏགས་ལ་ལྒའི་ཁུ་བས་རིལ་བུ་སྒྱུ་རུ་ར་ཙམ་བྱས་ལ་གོང་དུ་བཏང་ཀྲུན་གློ་ནད་ཀུན་དང་ཕོ་བར་རླུང་ཞུགས་པ་ཁྲག་སྐྲན་རུས་ཚད། དང་ཁ་
བྱེད་ཆ་ཙམ་ འགགས་པ་རྣམས་ལ་ཕན། ཕག་བྲུན་བསྲེགས་པའི་ཐལ་བ་བོང་བུའི་གཅིན་གྱིས་ཁུ་བ་བྱས་ནས་སྣལ་བླུགས་པས་ཡ་མ་ཀླད་གཟེར་ཉ་ལ་ཕན། ཀ་རཉྫ་བའི་འོ་མར་བཏབ་པའི་ཁུ་བ་ཁོང་དུ་བཏང་བས་ཁོག་སྲིན་དང་གཞང་སྲིན་ཀྱི་ནད་ལ་
ཕན༑ ཤ་འབྲས་དང་བྱེ་ཀར་ཆ་བསྙམས་ཞིབ་པར་བཏགས་ལ་ཞོ་དང་སྦྱར་ནས་བཏང་ན་ཚད་འཁྲུ་ཆོད་པར་འགྱུར་རོ། །འགྲོན་བུ་བསྲེགས་པའི་ཐལ་བ་མིའི་འོ་མར་སྦྱར་ལ་རྣ་བར་བླུགས་ན་རྣག་འཛག་པ་ཆོད་དོ། །ཛ་མུ་ནི་ཞིབ་པར་བཏགས་
པ་ཆུ་ལ་སྦྱར་ནས་བྱུགས་ན་གྲང་ཐོར་རྒྱབ་པ་ལ་ཕན། སྐྱུ་རུ་ར་ཨ་རག་གི་ནང་དུ་སྦངས་པའི་ཁྱ་བ་བྱུགས་ན་སྐྲ་ཚན་ཆེ་བར་འགྱུར་རོ། །ཕུར་མོང་ནག་པོ་ཤའི་སྲུབས་རྣམས་ལ་རྫོངས་ན་འབུ་མི་འབྱུང་ཞིང་ཤིང་ཀུན་དྲི་མས་ཀྱང་ཐུབ་བོ། །ཨ་རུ་
ར། པི་པི་ལིང་། ཁ་རུ་ཚ་གསུམ་ཆ་མཉམ་ཞིབ་པར་བཏགས་ལ་ཆུ་སྐོལ་གྱིས་རྟ་བྱས་བཏང་ན་ཕོ་བ་དང་རྐེད་པ་ན་བར་ཕན། ཀུ་ཊ་ཀི་ཆ་གཉིས། ཕོ་རིས་ཆ་གཅིག །ཚྭ་ཆ་ཕྱེད་རྣམས་ཞིབ་པར་བཏགས་པ་ཆུར་སྦྱར་ཏེ་བྱུགས་
ན་སོ་རྩ་དམ་ཞིང་བརྟན་པར་འགྱུར་རོ། །ལ་ལ་ཕུད་མེར་བསྲེགས་པའི་དུ་བ་ཁ་ལ་བཏང་ན་སོ་སྲིན་ན་བ་ལ་ཕན། པ་ཊ་ཀི་ཊི་ ཧོང་ཕེན་ ཨིའི་འབྲུའི་དུ་བ་འཐེན་པས་སོ་སྲིན་ལ་ཕན། རྒུན་ དའི་ཁ འབྲུམ་དཀར་པོ་མཁྲིས་པ་དང་

ལྕེ་སྐམ་པ་ལ་ཕན། མ་ནུ་ཁྲག་ཅན་གྱི་ནང་གི་ཁྲག་རྐང་ལག་གི་སེར་ཀར་བྱུགས་ཀྱང་ཕན་ཞིང་སྤོས་དཀར་གྱི་ཕྱེ་མ་བཏབ་ཀྱང་ཕན་ནོ། །བིལ་བའི་ནང་གི་འབྲུ། མ་ཛུ་ཕ་ལ། ལྒ་གསུམ་ཆ་མཉམ་སྦྲང་རྩིར་སྦྱར་
བ་བཏང་ན་ཁྲག་འགྲིམ་པའི་རིགས་ཆོད་དོ། །མཚལ། ལྡོང་རོས། དངུལ་ཆུ། ཤུ་དག་དཀར་པོ། །བཙན་དུག །མུ་ཟི་སེར་པོ་རྣམས་ཆ་མཉམ། ཕོ་རིས་ཉིས་འགྱུར་བཅས་ཞག་བརྒྱད་ཙམ་གྱི་བར་ཞིབ་པར་བཏགས་ལ་འབྲས་
ཙམ་རེ་རྒྱུན་དུ་བསྟེན་ན་ལུས་སྟོབས་རྒྱས། དང་ཁ་འབྱེད། དྲོད་ཆེ། རླུང་རྣམས་འཇོམས་སོ། །བུ་ཀར་མུལ། ཤུ་དག །ཕོ་རིས། ཁ་རུ་ཚ། མཚལ། ལི་ཤི། ཛཱ་ཏི། ཨ་རུ་ར་རྣམས་ཞིབ་པར་བཏགས་ཏེ་བ་
མར་དང་སྦྱར་ནས་སྐྱུ་རུ་ར་ཙམ་རེ་ཁོང་དུ་བཏང་ན་རླུང་ཁྲག་བད་ཀན་སོགས་འདུས་པའི་ནད་ཀྱིས་ཕོ་ལོང་གི་ཡུལ་ཟུག་གཟེར་ཆེ་བ་རྣམས་འཇོམས་ཤིང་ཕན་ལ་སྨན་བསྟེན་རིང་ལ་འོ་མ། འབྲས་པག་ཐུག་རྣམས་ལས་གཞན་མི་ཟའོ། །
ཤ་མ་ལ་ཌོ་ཌའི་དཀྱིལ་གྱི་ལྗང་གུ་དེ་བཞི་ལྔ་རེ་ཉིན་ལྟར་གྱིས་ཟོས་ན་བད་རླུང་མགོ་འཁོར་དང་མིག་མི་གསལ་བ་ལ་ཕན་ནོ། །དངུལ་ཆུ། སོ་མ་ལ་ཁ་ར། མུ་ཟི་སེར་པོ། ཟི་ར་དཀར་པོ་རྣམས་ཆ་མཉམ་ཕྱེ་མར་བྱས་པ་ལུགས་
ཆེ་ཆུང་རིལ་མ་ལས་ཆེ་ཙམ་མ་དོག་སྨུག་སྣུམ་ཕྲེང་བ་བྱེད་བ་དེ་ཡིན། ཀོང་ནང་དུ་བླུག་སྟེ་ཁ་དམ་པར་བཅད་ལ་རླུང་མི་འཆོར་བར་བྱས། དེ་སྟེང་རས་དང་འཇིམ་པས་ལན་གསུམ་གྱི་བར་དུ་སྒྲིལ་ལ་མེ་ཉོར་ཀྱི་ནང་དུ་ཞག་བདུན་གྱི་རིང་བཞག །དེ་ནས་
ས་དོང་བྲུས་ལ་མེ་ཤིན་ཏུ་ཚ་པས་ཉིན་ཕྱེད་ཀྱི་བར་བསྲེགས་ལ་གྲང་བ་དང་བཏོན་ཏེ་བྷྲིངྒ་རཱ་ཛའི་ཁུ་བ་སྦྱར་ཏེ་ལུས་ལ་བསྐུ་མཉེ་བྱས་ན་ཀོང་པོ་དང་ཟ་འཕྲུག་ཤུ་ཐོར་སོགས་ལ་ཕན་ནོ། །ཀ་ཡེ རཀྟ་ན་ཛེ་ཏི་ཡང་ཟེར་ ཕ་ལའི་པགས་པ་དང་

བྱེ་ཀར་ཆ་མཉམ་བཏགས་ལ་བཏང་ན་དངས་མ་ཚ་གྲང་གིས་འཛགས་ཀྱང་ཕན་པར་འགྱུར་རོ། །ཡང་ཀ་ཡེ་ཕ་ལའི་ཕགས་པ་དང་རྒྱ་གར་སྟོད་ཇ་གཉིས་ཆ་མཉམ་ཞིབ་པར་བཏགས་པ་གྲི་ཁྱི་སོགས་རྨ་གསར་རྙིང་གང་ལ་འང་བཏབ་སྟེ་རས་ཀྱིས་
བསྡམས་ལ་ཞག་གསུམ་གྱི་རིང་ཁ་མ་ཕྱེ་བར་བཞག་དེས་ཕན་ངེས་སོ། །འབྲས་དང་ཤུ་བ་གང་ལ་ཡང་ཐོག་མར་ས་བྷུ་ཎའི་ཁུ་བས་ཤིན་ཏུ་དག་པར་བཀྲུས། དེ་ནས་ནཱི་ལ་ཐོ་ཐའི་ཕྱེ་མ་བཏབ་ལ་ཉིན་གཅིག་བཞག །ཉིན་ཕྱི་མ་
ནཱི་ལ་ཐོ་ཐ་དང་སྤོས་དཀར་ཆ་མཉམ་ཞིབ་པར་བཏགས་པ་ཏིལ་གྱི་སྣུམ་དང་བསྲེས་ཏེ་ཅུང་ཟད་ཉེད། དེ་ནས་ཆུ་ གླང་ཀླད་ ཅུང་ཟད་རེ་བླུགས་པ་དང་ལྷན་དུ་ཉིན་ཕྱེད་ཙམ་གྱི་བར་དུ་ཉེས་པས་མདོག་ཤིན་ཏུ་དཀར་བ་ཞིག་འོང་ལ་དེ་བྱུགས་
པས་མྱུར་དུ་ཕན་ནོ། །གཉན་འབུར་གྱིས་སྐྲངས་པར་བའི་གཅི་བ་དང་སྣུམ་བསྲེས་པའི་སྐྱོ་མ་དྲོད་མ་ཡལ་བ་སྐྲངས་པ་གང་ཡིན་ལ་བྱུགས། དེ་རས་ཀྱིས་བསྡམས་གྲང་བ་དང་ཡང་བརྗེ་བ་སོགས་བྱས་པས་མྱུར་དུ་རྣག་ཏུ་སྨིན་པར་
ནུས་ཤིང་སྨིན་པ་དེ་བརྟོལ་བ་ལ་ལྡ་སེར་མེར་བསྲེགས་པ་ཆུར་བརྡར་ལ་གང་བརྟོལ་སར་བུག་ཆེ་ཆུང་ཇི་ལྟར་འདོད་ཀྱི་རྒྱར་ཡང་ཡང་བྱུག་པས་མྱུར་དུ་རྡོལ་འོང་ངོ་། སྤྲ་ཚིལ་བཞུ་སྟེ་རས་ལ་བཙགས། དེ་སྟེང་བ་མར་བཙགས་བཅད་པ་
བླུག་སྟེ་དཀྲུགས་པས་ལེགས་པར་འདྲེས་པ་མཆུ་དང་རྐང་ལག་གས་པར་བྱུགས་ན་འཕྲལ་དུ་ཕན་ནོ། །ཚིགས་པ་དྲུག་པའི་ཕན་ཚུན་དུ་སོར་བཞི་རེ་གཞལ་སར་རྩ་ཧྲང་ངེ་བ་ཡོད་པ་དེའི་ནང་འདེབས་སུ་མེ་བཙའ་བཞག་པས་རླུང་ཁྲག་གིས་མགོ་བོ་ན་
བ་དང་རྩ་དཀར་ལ་ཕན། ཚིགས་པ་བཅོ་བརྒྱད་པའི་གཡས་གཡོན་དུ་སོར་གསུམ་རེ་གཞལ་བའི་ས་དང་བཅོ་བརྒྱད་རང་གི་སྟེང་སྟེ་གསུམ་དུ་མེ་བཙའ་རེ་བཞག་པས་རླུང་། གྲང་བ། རྐེད་པ་ན་བ། མཁལ་རྩ་བྲལ་བ་རྣམས་ལ་ཕན།

ཚིགས་པ་ལྔ་པ་དྲུག་པ་བདུན་པ་གསུམ་དང་མདུན་གྱི་དཀར་ནག་མཚམས་སུ་མེ་བཙའ་རེ་བཞག་པས་ཁྲག་གིས་བྲང་ཚ་བ་དང་སྟོད་ན་བ་སོགས་ལ་ཕན་ཞིང་སྟོད་འཚངས་ལ་དེ་སྟེང་རྐེ་སྟོང་བྱ་ར་ཁུང་དུའང་གཅིག་བཞག་པས་
ཕན་ནོ། །ལྷེང་ལྷེང་རྩེ་དབུས་སུ་བཞག་པའི་རྒྱ་གྲམ་སོར་གསུམ་བསྲེགས་པས་མཁྲིས་པ་བད་ཀན་མཆིན་སྐྲན་རླུང་རྣམས་ལ་ཕན། རྐེ་སྟོང་བྱ་ར་ཁུང་དུ་མེ་སྒོར་མོ་ཨ་ལོང་ལྟ་བུ་བཞག་ན་ཁྲག་སྐྱུགས་པ་དང་ཁྲག་རླུང་ལ་ཕན། མེ་ཉམས་
གསང་གི་གཡས་གཡོན་མཚོན་རེ་གཞལ་བའི་སར་ཚུགས་རེ་བཞག་པས་རླུང་ཁྲག་དང་ཁྲག་སྐྲན་ལ་པན། པུས་མོར་ཚིགས་ཆུ་འཁོར་ན་མེ་ལོང་རུ་བཞིར་ཚུགས་རེ་བཞག་པས་ཁྲག་རླུང་ཆུ་སེར་སོགས་སེལ་ཞིང་ཁྱད་པར་རྐྱང་བསྐུམ་མི་
ཐུབ་པ་ལ་ཕན། ཟས་འགྲངས་ལྟོགས་མ་སྙོམས་པའི་པོ་མ་འཇུ་གླང་ཐབས་ལ་མཐིལ་བཞིར་ལྕགས་ལེབ་མེ་ལ་དམར་པོར་སོང་བ་བསྲེགས་པའི་འོད་མ་རེག་ཙམ་དང་རས་ཀྱིས་དར་བ་འབྱུག་བྱེ་པ་རེས་འཇོག་ཏུ་བྱས་པས་དྲི་ཤིན་ཏུ་ངན་པ་ཞིག་དོན་
ཡོང་ཞིང་དེ་ནས་མྱུར་དུ་ཕན་པར་འགྱུར་རོ། །ཉྭ་ལོག་འཁྲུ་སྐྱུགས་ཀྱི་ནད་ལ་ཞག་བཞི་ཚུན་དུ་ལག་པའི་མཁྲིག་མ་གཉིས་སམ་དེ་འོག་བསྒྲད་མཁྱིད་གང་གིས། དཔུང་འོག་གི་ཉྭ་གཉིས་སོག་པའི་མཐིལ་གཉིས། བརླའི་ནང་གི་ཉྭ་
གཉིས། ཕྱིན་དཀྱིལ་གྱི་ཉྭ་ཉིས་རྣམས་ལ་ལྕགས་མདའ་སོར་གསུམ་པ་ཞིག་གིས་སེར་མདོག་ཐོན་ཙམ་བསྲེགས་པས་ཕན་ཞིང་ཚན་ཆེ་ན་ལྟག་ཁུང་སྤུ་འཁྱེལ་གྱི་ཐད་ཀྱི་ལྟག་པའི་ཆུ་ལེབ་གཉིས་དང་རྐང་མཐིལ་གཉིས་བསྲེགས་ན་དེས་ཕན་
ངེས་སོ། །སྔར་སྤྱོད་ཀྱི་སྐྱོན་ཡོན་རྣམ་པ་གཞན་དུ་འགྱུར་བ་དང་ལུས་ཀྱི་གཟི་མདངས་བཟང་བ་ངན་པ་དང་ངན་པ་བཟང་བར་འགྱུར་བ་བྱུང་ན་ཀླུ་གདོན་གྱི་ནད་ཞུགས་པའི་རྟགས་ཡིན་པས་སོར་མོ་ཉི་ཤུའི་སེན་སྙིང་གི་མཚམས་དང་སྐྲ་མཚམས་

སུ་འཕྲེད་ལ་སོར་ལྔ་སེར་མདོག་ཐོན་ཙམ་བསྲེགས་པས་དེའི་ནད་སེལ་ལོ། །རྡོ་ཐལ་ཆུ་ལ་སྦྱངས་པ་དང་སོ་ཕག་རྙིང་པ་བསྲེགས་པའི་ཁུ་བ་གཉིས་གང་རུང་གི་གདུས་དུ་ཐང་བཏང་བས་ཉྭ་ལོག་འཁྲུ་སྐྱུགས་ཀྱི་སྐྱུག་པ་སོགས་སྐྱུག་པའི་རིགས་
མཐའ་དག་ཆོད་དོ་། ༈ །ཤྲཱི་ག་ཎ་ཤཱ་ཡ་ན་མཿ དཔལ་ཚོགས་ཀྱི་དབང་ཕྱུག་གི་གདམས་པ། ཕྱོགས་གང་དུ་འགྲོ་ཡང་ལམ་དུ་ནད་གདོན་གནོད་པ་སོགས་ཉེར་འཚེ་གང་ཡང་མི་འབྱུང་ཞིང་། བྱ་བ་གང་དང་གང་ཡིན་པ་དེ་བདེ་བླག་ཏུ་
འགྲུབ་པ་དང་། ཟས་གོས་གནས་མ་ལ་སོགས་འབད་མེད་དུ་འབྱུར་བར་འདོན་ན། ཨོཾཧྲཱིཧྲཱིཾ། གླཱི་པཽ། །གཱཾགཱཾ། ཞེས་པ་འདི་ཐོག་མར་ཡན་ལག་ལྔ་ཁྲུས་བྱས། གུ་གུལ་སོགས་སྤོས་ཀྱི་དུད་པ་སྔགས་བཟླ་བའི་བར་རྒྱུན་མ་ཆད་པ་
དང་བཅས་ཞག་ཉེར་གཅིག་གི་རིང་ཉིན་རེར་བརྒྱ་རྩ་རེ་མ་ཆག་པར་བཟླ་བ་བསྙེན་པ་དང་། དེ་ནས་ལས་སྤྱོར་ཉེ་རིང་གང་དུ་འགྲོ་བའི་དུས་ཚར་བདུན་རེའམ་ཐ་ནའང་ཚར་རེ་བཟླས་ནས་ཕྱིན་ན་གོང་དུ་སྨོས་པ་ལྟར་གནོད་པ་མེད་ཅིང་བསམ་པ་ཐམས་
ཅད་འགྲུབ་པར་འགྱུར་བ་སོགས་ཡོན་ཏན་བསམ་ལས་འདས་པ་འབྱུང་ངེས་སོ། །ན་མསྶྭ་ར་སྟྱཻ། འཕགས་མ་དབྱངས་ཅན་མའི་བདེན་ཚིག་གི་སྔགས། ཡེ་ཡེ། ས་པཾ། པྲཱི་ཡཱ་བི་དུཿ མ་ཧཾ་ཧྲཱིཾ། བཱ་གེ་ཤྭ་རཱི། ཤྲཱི་མ་ཧི་ཏ་ནོ་ཤཀྟི།
པྲ་ཙོ་ད་ཡ་ཏ། ཅེས་པ་འདི་གཟའ་མིག་དམར་གྱི་རེས་དང་གནམ་གང་ནམ་བྱུང་ལ་དྲི་བཟང་པོའི་དུད་པ་དང་བཅས་ཚར་བདུན་རེ་བཟླས་ན་བསམ་པའི་རེ་བ་ཐམས་ཅད་འགྲུབ་པར་འགྱུར་ཞིང་། ཁྱད་པར་བློ་རྣོ་བ་དང་ཤེས་རབ་ཆེ་བར་འགྱུར་རོ། །ཨོཾ་ཨཱ་
དེ་ཤ་གུ་རུ་ས་ཧ་ར་ཀཱ་བ་རུ། ཀཱ་མི་ཀྵུ་དེ་བཱི། ཏ་ཧ་བཱ་ཤ། ཨ་ཛ་པཱཾ་རཱ་ཎི། ཨ་ཛ་རྤཱ་རཱ་དྡྷཱ་ཀེ་པུ་ཏྲ། སཱ་ཏ་ཀོ་ན་ཀོ་ན། ཏཱ་བ་བནྔྷོ། ཏཱི་ཛཱ་རི་བནྔྷོ། ཨེ་ཀཱཾ་ཏ་ར་བནྔྷོ། བེ་ཧཾ་ཀ་རཱ་བནྔྷོ། ན་དཱི་བནྔྷོ། ནཱ་ལ་བནྔྷོ། ནཱ་ལེ་

ཀཱ་ཀ་ནཱ་རཱ་བདྷེཧཱུཾ་། །ཨི་ས་གྷ་ཊ། པཎྜི་ར་ཧ་ཏོ། ཨ་ཛ་པཱཾ་རཱ་ནཱི། ལཱ་ཛ་མེ་རི་བྷ་ཀྟཱི། །ཀུ་རུ་ཀི་ཤཀྟི། ཨ་ཛེ་པཱ་ལ་ཡོ་གི་ལ་ཛེ་ཕུ་རོ། མནྟྲ་ཨཱི་ཤྭ་རཱི་བཱ་ཙཱ། ཞེས་པའི་སྔགས་འདི་ལན་བདུན་བཟླས་ཏེ་ནས་ལ་
ཕུ་བཏབ། ཚད་པའི་རིམས་ཉིན་གཅིག་པ། གཉིས་པ། གསུམ་པ། བཞི་པ་རྣམས་གཅིག་ལ་ཕྱི་མ་ཕན། པའི་ཚད་རིམས་རྣམས་ཀྱིས་ན་བར། ཟླ་བོ་ཞིག་གིས་ཐོག་མར་ནད་པའི་མགོ་
བོ་རས་ཀྱིས་བསྡམས་ཏེ་བཟུང་ལ་རང་གིས་སྔགས་འདྲེན་ཞིང་ཕུས་བཏབ་པའི་ནས་དེས་མགོ་བོ་བྲབ། དེ་ནས་ནད་པར་ནད་ག་ན་འདུག་དྲིས་ལ་མགོ་བོ་ཕན་ན་སྐྱེ། དེ་ནས་སྟོད། སྐེད་པ་སོགས་རིམ་བཞིན་རས་ཀྱིས་བསྡམས་པ་སྤོ་ཞིང་ནས་
ཀྱིས་བྲབ་པས་མཐར་རྐང་པའི་མཐེབ་མོའི་བར་བྱས་པས་ངེས་པར་ཕན་པར་འགྱུར་ཞིང་སླར་ཡང་མི་འབྱུང་བའི་ཆེད་དུ་སྲད་བུར་མདུད་པ་བདུན། མདུད་པ་རེར་སྔགས་ཚར་རེ་བཟླས་པའི་ཕུས་བཏབ་པ་རྐེ་ལ་བཏགས་སོ། །ཤིན་ཏུ་ཟབ།
གྲོང་དང་གྲོང་རྡལ་གང་ལའང་མི་ཕྱུགས་ཀྱི་རིམས་བསྲུང་བར་འདོད་ན་ཐོག་མར་ལྕགས་ཀྱི་གཟེར་སོར་བཞི་པ་གཟེར་མགོ་ཅན་བཞི། དེའི་གདན་གྲོ་གར་ཆོས་འབྱུང་གྲུ་གསུམ་ཉིས་བརྩེགས་བྲིས་པ་བཞི། བྱ་ཕོ་ནག་པོ་གཅིག །ཆང་
བུམ་པ་གང་། ནས། གྲོ། སྲན་ཆུང་མ། སྲན་མ། འབྲས། པད་ཁ། བྲའོ་། །གཞན་འབྲུ་སྣ་གང་འཛོམ་ཚོན་པ་རེ་རྣམས་སྟ་གོན་བྱས། ཐོ་རེངས་ཤིན་ཏུ་སྔ་བར་རང་གི་མཆན་ཁུང་གཡོན་དུ་བྱ་ཕོ་ཁ་ཕྱིར་བསྟན་ལ་བཅུག །ལྕགས་
གཟེར་དང་དྲིལ་བུ་ལག་གཡོན་གྱིས་འཁྲོལ་ཞིང་བཟུང་། ལག་གཡས་ཀྱིས་འབྲུ་སྣ་འཐོར་ཞིང་ངག་བསྡམས་ལ་འོག་ནས་འབྱུང་བའི་སྔགས་འདྲེན། ཟླ་བོ་ཞིག་ལ་ཆང་བུམ་བསྐུར་ལ་དེས་ཀུ་ཤ་ལྟ་བུས་རང་གང་འགྲོའི་རྗེས་ལ་ཆང་འཐོར་ཞིང་ཡོང་།

ཐོག་མ་གྲོང་ཁྱེར་གྱི་ཤར་དུ་སླེབས་པ་དང་གྲོགས་ཆོས་འབྱུང་གི་རེ་ཁཱ་ཅན་སར་བཞག །དེ་སྟེང་འབྲུ་སྣ་ཅུང་ཟད་བླུག་ཅིང་ཆང་གཏོར་ཏེ་ཆོས་འབྱུང་གི་དཀྱིལ་དུ་ལྕགས་གཟེར་འདེབས་ཤིང་སྔགས་ཚར་གཅིག་འདོན་པ་སླར་ཡང་འབྲུ་སྣ་དང་ཆང་
ཅུང་ཟད་བླུགས་ནས་བཞག །དེ་ནས་ལྷོ། ནུབ་རྣམས་རིམ་པར་གཟེར་འདེབས་ལུགས་སོགས་གོང་ལྟར་བྱས་རྗེས་བྱང་དུ་སླེབ་པ་དང་གཟེར་ཆོས་འབྱུང་གི་སྟེང་དུ་ཉལ་སྟབས་སུ་བཞག་ལ་སྔགས་འདྲེན་ཞིང་འབྲུ་སྣ་དང་ཆང་བླུག །སྔགས་ཚར་
གཅིག་སོང་བ་དང་། གྲོ་ག །གཟེར། འབྲུ་སྣའི་ལྷག །ཆང་དང་བཅས་ཁྱེར་ལ་ལུང་སྟོང་མི་མེད་ས་ཞིག་ཏུ་ཕྱིན་ལ་བྱ་ཕོ་ཁ་ཕྱིར་བསྟན་ལ་སློང་། དེ་རྗེས་སུ་ཆང་དང་འབྲུ་སྣའི་ལྷག་ཕོལ་ཁྱིམ་དུ་ལོག །ཐོག་མ་ཁྱེམ་ནས་ཐོན་ནས་ནང་དུ་མ་སླེབ་
བར་ངག་དང་ཕྱིར་མིག་མ་ཤོར་བ་གལ་ཆེ་ཞིང་། ནད་ལོག་པ་བྱུང་ན་སླར་ཡང་འདབ་བོ། །འདིས་ནི་མི་ཕྱུགས་གང་གི་ཡང་རིམས་སོགས་འགོས་ནད་ཀྱི་རིགས་བསྲུང་བ་མི་ཐུབ་པ་མི་སྲིད་པ་ཤིན་ཏུ་ཟབ་པོ། །སྔགས་ནི། ཨོ་ཨ་སཾ་ཀུ་བུ་ཏྲ་བྲདྨཱ་ཀི་ཝ་ཙ་བཱི་
ཙ་ཌེ། ནཱ་བ་ནི་རཾ་ཏ་རབྷ་ཡེ། རཱབྷ་བཱ་ཌཱི་ཀཱ་ར་ན་ཀ་རེ་ནི་ཏ་ཥཱ་ཛ་ལ་ག་བེ། ཨ་ཙ་ལ་དཱི་ཋེ་སྟཱ་བ་ན་མི་ཋེ་བ་མ་བ་ན། ཕ་ལ་ཏོ་ཌ་ཥ་ཨི། ཨི་ཀ་ཌ་བཱི་ཀ་ཊེ་ཙ་ཌ་ཥ་ཡེ། ཙོ་ཏ་ཙེ་ཏ་རི་དེ་ལྦཱི་བི་ར་ཧ་ན་བ་ཏཱ་ཨཱ་ཡེ། མེ་རཱི་ས་ཀ་ཏ། གུ་རུ་ཏཱི་བྷཀྟི་ཕུ་རོ་མནྟྲོ་ཨཱི་སྭ་རཱི་བཱ་ཙཱ་
ཀ་ཊ་སི་རེ་ཀཱི་པཱ་པི་ཌ་ག་ཛ་མ་ཏཱིན་ཀོ་ཧཱ་ར་པ་ནྱཱ་ནི་གཱ་ལཱི་པ་ནྱཱ་ཊི་ལཾ་ཀ་ཀི་ཡ། ཛ་ཧར་ལཾ་ཀ་ཀཱ་ཀོ་ཊ་ས་མུཾ་དྲ་ཀི་ཥཱ་ཨཱི་བྷཱ་ག་བྷ་ག་སི་ཀ་ནཱི་ཌ་ཀ་ནི་ན་བྷ་ག་ཏ་བ་བཱི་ར་ཧ་ན་བཾ་ཏ་ཀཱི་དོ་ཧཱ་ཡཱི། ཞེས་པའོ། །དགྲ་ཇག་རྐུན་མ་སོགས་ཀྱིས་གླགས་མི་རྙེད་པའི་ཐབས་ནི། ཨོཾན་
མོ་བྲཧྨ་ཨཱི་ས་རི་ར་རཀྵ་ཋ་ཋ། ཞེས་པ་འདི་རྔོ་ཁམ་བུ་ཙམ་བདུན་ལ་རྡོ་རེ་ར་ཚར་བཏབ་སྟེ་སྐེད་བའི་གཡས་གཡོན་དང་རྒྱབ་ཏུ་རྡོ་རེ་བསྡམས། ལག་པ་གཉིས་སུ་རྡོ་གཉིས་རེ་བཟུང་ལ་བསྔགས་འདྲེན་ཞིང་ཕྱིན་པས་དགྲ་ཇག་གང་གི་འང་གླགས་མི་རྙེད་དོ།

བྱིས་པ་སྐྱེས་ནས་ཡང་ཡང་མི་འཚོ་བ་ལ་འཁོར་ལོ་འདི་གྲོ་ག་ལ། གླ་རྩི། ཙནྡན་དཀར་པོ། །ག་བུ་ར། གི་ཧཾ། གུར་གུམ། སི་ལ། ཨ་ཀ་རུ། ཤུག་པ་རྣམས་ཆ་མཉམ་བརྡར་བའི་ཁུ་བས་བྲིས་ ལ་སྲུད་པ་གང་རུང་གིས་བཅིངས་ཏེ་མགུལ་ལ་བཏགས་ན་ངེས་པར་་འཚོ། བུད་མེད་མངལ་དུ་བྱིས་པ་ཆགས་ཀྱང་ཡང་ཡང་ཤོར་ནས་ཕན་མ་ཐོགས་པའི་རིགས་ལ་འཁོར་ལོ་འདི་གྲོ་གར་གོང་གི་དྲི་བརྒྱུད་ཀྱིས་བྲིས་ལ་སྲད་བུས་བཅིངས་ཏེ་བུད་མེད་དེའི་ཟླ་མཚན་བབས་ནས་ཞག་གསུམ་གྱི་ཐོག་སྐེད་་པར་བཏགས་ན་འཇུར་བར་་མི་འགྱུར་ཞིང་ངེས་པར་ཕན་ཐོགས་སོ། །འཁོར་ལོ་འདི་གྲོ་ག་ལ་གུར་གུམ་གྱིས་བྲིས། གུ་གུལ་གྱི་དུད་པས་བདུགས་སྲད་བུ་སྣ་ལྔས་བཅིངས་ཏེ་མགུལ་པར་བཏགས་ན་དུག་རིགས་ཐམས་ཅད་ཐུབ་ངེས་སོ། །འཁོར་ལོ་འདི་གྲོ་གར་དྲི་བརྒྱུད་ཀྱིས་བྲིས་ལ་། མགུལ་ལ་བཏགས་ན་འབྱུང་པོ་དང་ཡི་དྭགས་གང་གིས་ཀྱང་གནོད་པ་མི་འབྱུང་ངོ་། །ཕོ་བའི་སྐྲན་གྱིས་ན་བ་ལ། གང་ན་བའི་ཐད་དེར་འབེ་ཏ་ཆུས་བཀང་བ་བཟུང་། དེ་སྟེང་དུ་འཁོར་ལོ་འདི་ཤོག་བུར་བྲིས་པ་མེས་བསྲེགས། ཐལ་བ་ཆུ་ནང་དུ་འབབ་པ་བྱས། ཆུ་དེ་ཕྱིར་ཕོ། དེ་ལྟར་ནད་མ་དྲག་པར་བྱས་པས་སྐྲན་ནད་ཐོན་ངེས་སོ། །ཕྲུ་གུ་སྐྱེ་མ་ཐུབ་པ་ལ་འཁོར་ལོ་འདི་ལི་སྡེར་ལ་སྣག་ཚས་བྲིས་ཏེ་ནད་པའི་མིག་ལ་བསྟན་ལ་རེའུ་མིག་གི་གྲངས་དང་ཨངྒི་རྣམས་འདི་དང འདི་ཞེས་ངོ་སྤྲོད། དེ་ནས་ཆུས་འཁོར་ལོ་བཀྲུས་ལ་ཅུང་ཟད་ཁོང་དུ་བཏང་ཞིང་མགོ་ནས་བཟུང་རིམ་བཞིན་གརོང་བས་མྱུར་དུ་བཙའ་བར་འགྱུར་རོ།། ཕྲུག་གུ་སྐྱེས་ནས་མ་ལ་འོ་མ་འཐུང་རྒྱུ་མེད་ན། འཁོར་ལོ་འདི་གཟའ་མིག་དམར་ཡོད་པའི་ཉིན་གྲོ་གར། སི་ལ། ཙནྡན་དཀར་པོ། །ག་བུར། ཨ་ག་རུ། གུར་གུམ་རྣམས་ཀྱིས་བྲིས་ལ་སྐུད་པས་བཅིངས་ཏེ་མགུལ་དུ་བཏགས་ན་འོ་མ་ངེས་པར་འབབ་པར་འགྱུར་རོ། ༑ །ནས་གོས་སོགས་ནང་གི་ཡོ་བྱད་དང་ཞིང་སོགས་གང་ལའང་བྱི་བའི་གནོད་པ་སྲུང་ན། འཁོར་ལོ་འདི་གཟའ་ཉི་མ་ཡོད་པའི་ཉིན་ཤོག་བུར་གུར་གུམ་གྱིས་ཚར་གྱིས་ཚར་ལྔ་བྲིས་ཏེ་བསྲུང་བྱ་དེའི་ཟུར་བཞི་དང་། དབུས་སུ་རེ་རེ་སྦས་ན་བྱི་བ་གནས་གཞན་དུ་འགྲོ་ཞིང་། འཁོར་ལོ་སྦས་པའི་ནང་ཚུན་ལ་གནོད་པ་མི་འབྱུང་ངེས་པ་ཡང་དག་པའོ།། ། ཡ་མ་སོགས་མགོ་བོ་ཕྱེད་ན་བ་ལ་འཁོར་ལོ་འདི་གཟའ་ཉི་མ་ཡོད་པའི་ཉིན་གྲོ་གར་དྲི་བརྒྱད་ཀྱིས་བྲིས་ཏེ་སྐུད་པས་བཅིངས་ལ་མགོ་བོར་བཏགས་ན་མྱུར་དུ་ནད་དེ་ལས་གྲོལ་བར་འགྱུར་རོ།། ༈ འཁོར་ལོ་འདི་ཏཱ་ལའི་ལོ་མར་དྲི་བརྒྱད་ཀྱིས་བྲིས་ལ་ཁྲོམ་གྱི་གང་འདུག་སའི་གདན་ལྟ་བུའི་འོག་མནན་ན་ཚོང་གང་འདོད་པ་དེ་ཐོགས་མེད་འོང་ཞིང་རང་རྒྱལ་བར་འགྱུར་རོ། །བཟའ་མི་རྒྱུན་དུ་མི་འཆམ་པར་འཐབ་མོ་ཁོ་ན་རྒྱག་པར། འཁོར་ལོ་འདི་གྲོ་གར་གི་ཧཾ་དང་གུར་གུམ་གྱིས་བྲིས་ལ་སྲད་བུས་བཅིངས་ཏེ་སྐྱེས་པའི་ལག་པ་གཡོན་དང་། བུད་མེད་ཀྱི་ལག་པ་གཡས་ལ་བཏགས་ན་འཁྲུག་པ་མེད་པར་ཤིན་ཏུ་མཛའ་བར་འགྱུར་བ་ནི། ངེས་པར་མྱོང་བས་གྲུབ་པའོ། །འཁོར་ལོ་འདི་གྲོ་གར་དྲི་བརྒྱད་ཀྱིས་བྲིས་ཏེ་མགོ་བོར་བཏགས་ན། བཙོན་དུ་ཆུད་པ་ལྟ་བུ་རྒྱལ་པོ་དང་ཡུལ་དཔོན་སོགས་གང་གིས་ཀྱང་བཅིངས་པ་ལས་གྲོལ་བར་འགྱུར་རོ། །འཁོར་ལོ་འདི་གཟའ་ཉི་མ་ཡོད་པའི་ཉིན་གྲོ་གར་དྲི་བརྒྱད་ཀྱིས་བྲིས། གུ་གུལ་གྱིས་བདུགས་ཏེ་མགུལ་དུ་བཏགས་ན། ཤགས་འགྱེད་བ་སོགས་ལ་རང་གིས་གང་ལར་བདེན་པར་གྱུར་ཞིང་ཕ་རོལ་པོ་གཉིས་ནས་གྲངས་མེད་ཀྱི་བར་མ་ལ་ངན་གྲོས་རྩོམ་པ་སོགས་ལ་འདི་དག་གི་མདུན་མ་ཞིག་པར་གྱུར་ནས་རང་གི་ངག་བཙན་ཞིང་དབང་དུ་འགྱུར་རོ། །རང་གི་གཉིན་བཤེས་སོགས་མཐུན་པའི་མི་ཐག་རིང་པོར་སོང་ནས་སླར་མ་ལྡོག་ན་འཁོར་ལོ་འདི་ཤོག་བུར་བྲིས་ལ་ཉིན་བདུན་གྱི་བར་ཉིན་རེ་བཞིན་འཁོར་ལོ་རེ་གང་དུ་སོང་བའི་ལམ་དེར་འཕངས་ན་ངེས་པར་མྱུར་དུ་འོང་བར་འགྱུར་སོ། །སྦྲུམ་མ་མཙའ་མ་ཐུབ་པར་འཁོར་ལོ་འདི་ལི་སྡེར་ལ་བྲིས། དེ་ཐོག་མར་བུད་མེད་གྱི་མིག་ལ་བསྟན། དེ་ནས་སྣུམ་གྱིས་འཁོར་ལོ་བཀྲུས་ཏེ་ཕོ་བར་བྱུགས་ན་མྱུར་དུ་བཙའ་བར་འགྱུར་རོ། ༈ འཁོར་ལོ་འདི་གཟའ་ཉི་མའི་ཉིན་སྣག་ཚས་ཤོག་བུར་བྲིས་ལ་སྐུད་པས་བཅིངས་ཏེ་མགུལ་ལ་བཏགས་ན་རྩ་དཀར་གྱི་ནད་ཐམས་ཅད་ལ་ཕན་ཞིང་ཁྱད་པར་ཡན་ལག་དང་སྐེ་རེངས་པ་དང་། འདར་བ་དང་། སྐམ་པ་རྣམས་ལ་ངེས་པར་ཕན་ནོ། །ཁྲག་སྐྱུགས་ནས་མ་ཆོད་ན། ནད་པའི་ལག་པ་གཡོན་གྱི་མཐིལ་དུ་འཁོར་ལོ་འདི་བྲིས། དེའི་དབུས་སུ་སོ་མ་ར་ཙ་ཐུན་ཚད་ཆུང་ཕྱོགས་ཙམ་ཞིག་བཞག །དེ་ལ་སྔགས་ནི། ཨོཾ་ཧྲི། ཧཱུཾ་ལྡུ་སྭཱ་ཧཱ། ཞེས་པ་འདི་བརྒྱ་རྩ་གཅིག་བཟླས་ལ་ཕུས་བཏབ་སྟེ་ནད་པའི་ཁོང་དུ་བཏང་ན་མྱུར་དུ་ཆད་ངེས་སོ། །མི་ཕྱུགས་གང་གི་ཡང་ཆུ་སྲིས་ནས་ན་བ་ལ་འཁོར་ལོ་འདི་སྣོད་གང་རིགས་ལ་སྣག་ཚས་བྲིས། སྨ་རུ་མགོ་ནག་དཀར་པོ་མི་ལ་གཅིག་དང་། ཕྱུགས་ལ་གཉིས་ཆུ་དང་མཉམ་དུ་བརྡར་བའི་ཁུ་བས་འཁོར་ལོ་བཀྲུས། དེ་ཁོང་དུ་བཏང་བས་མྱུར་དུ་ཕེབས་པར་འགྱུར་རོ། །ནད་པ་ཚད་རླུང་འཐབ་པ་སོགས་ཁ་ནས་གང་ལབ་མེད་པ་བྱེད་པ་སྔངས་སོགས་སྨྱོན་པ་ལྟ་བུ་འཆོལ་ཞིང་མཚན་མོ་གཉིད་མི་ཁུགས་པ་སོགས་ལ། གྲོང་བདུན་ནས་སོལ་བ་རྡོག་པོ་བདུན་གཞན་གྱིས་མ་མཐོང་བ་བྱས་ལ་བསླང་། ཕྱོགས་གང་རིགས་ནས་རྡེའུ་བདུན་སྒྲུགས་ཏེ་ལམ་རྒྱ་གྲམ་ཡོད་པའི་འཛོམ་དུ་རྡེའུ་རེ་ལ་སོལ་རྡོག་རེས་གོང་གི་འཁོར་ལོ་ཟུར་གསུམ་པ་དེ་འདྲ་རེ་བྲིས། ཤར་ནས་བརྩམས་ཏེ་ཕྱོགས་བཞིར་རྡེའུ་རེ་བོར། རྡེའུ་གཉིས་ལམ་རྒྱ་གྲམ་གྱི་དབུས་དེར་སྦས་། གཅིག་ཁྱེར་ཏེ་ནད་པའི་སྔས་འོག་ཏུ་སྦས་ན་སེམས་དྲན་པ་ཟིན་ཞིང་གཉིད་ཀྱང་ཁུག་པར་འགྱུར་རོ། །གོང་གི་དེ་དག་བྱེད་སྐབས་མིས་མ་མཐོང་བ་གལ་ཆེའོ། །མི་ནད་ཆེར་མེད་ཅིང་ལུས་ཀྱི་ཟུངས་རིམས་ཀྱིས་ཟད་པའི་འཆི་ལ་ཐུག་པ་ལྟ་བུའི་གཅོང་གིས་ཟིན་ཞིང་། སྨན་པས་ཀྱང་ནད་གང་ཡིན་ངོས་མི་ཟིན་པས་བཅོས་ཀ་གང་བྱས་ཀྱང་མི་ཕན་ན། དེ་ནི་བཟང་ངན་གང་རུང་གི་མི་ཁ་ཕོག་པའི་ནད་ཡིན་པས་དེའི་བཅོས་ལ། འཁོར་ལོ་འདི་ཤོག་བུར་ཚར་གཉིས་དང་ལི་སྡེར་ལྟ་བུའི་ངོས་སུ་ཚར་གཅིག་བྲིས། ཤོག་བུར་བྲིས་པ་གཅིག་པ་གཅིག་ཁང་པའི་ཕྱིའི་ས་གང་འོས་སུ་མེ་ལ་བསྲེགས། གཅིག་ནད་པའི་མགུལ་དུ་བཏགས། ལི་སྡེར་ལ་བྲིས་པ་དེ་ཆུས་བཀྲུས་ཏེ་ཁུ་བ་ཁོང་དུ་བཏང་། དེ་ནས་རྐང་ལག་གི་སོར་མོ་བཅུའི་སེན་མོ་དང་། སྤྱི་བོའི་གཙུག་ཏུ་ལྕགས་ཚུགས་རེ་བཞག་པས་ངེས་པར་ཕན་ནོ། །སྐྱེས་པའི་སྒྲོ་བ་སྐྲངས་པ་དང་། མི་ཕྱུགས་གང་གི་བུ་སྣོད་ལུགས་པ་ལ་འཁོར་ལོ་འདི་ལག་མཐིལ་གཉིས་ལ་བྲིས། ལྷམ་གང་རུང་གི་མཐིལ་མེ་ལ་བསྲེགས་པའི་ཐལ་བ་དང་སྣུམ་བསྲེས་པ་ལག་མཐིལ་དུ་ཕུར་ཏེ་སྒྲོ་བའམ་བུ་སྣོད་གང་ཡིན་ལ་རག་ལ་ཅུང་ཟད་བཙིར་བཅིར་བྱས་པས་ཕན་པར་འགྱུར་རོ། །མིག་ལ་ཤ་ཆེར་གྱི་ནད་ཚབས་ཆེ་བ་བྱུག་ན་ལི་སྔེར་གྱི་མཐིལ་དུ་འཁོར་ལོ་འདི་སྣག་ཚལ་ནང་དུ་ཆུ་བླུག །དེ་ལ་ནད་པ་བལྟར་བཅུག །ཐེམ་མི་གཅིག་པ་བདུན་ནས་ནས་ཀྱི་སོགས་མ་རྐད་རེ་བསླངས་ལ། རིམ་བཞིན་སོག་མ་རེ་ལ་མེ་སྦར་ཏེ་ནད་པའི་མགོ་བོར་ལན་གསུམ་རེ་བསྐོར་ཏེ་ཆུ་ནང་དུ་སྐྱུར་བས་ཆུའི་མདོག་སྣུམ་ལྟ་བུར་འགྱུར་འགྲོ་ཞིང་ནད་དེ་ཕན་པར་འགྱུར་རོ། །རྨི་ལམ་བཟང་ངན་སྣ་ཚོགས་མང་དུ་རྨིས་ན། འཁོར་ལོ་འདི་གཟའ་ཉི་མའི་ཉིན་གྲོ་ག་ལ་དྲི་བརྒྱད་ཀྱིས་བྲིས་ཏེ་རྐེད་པར་བཏགས་ན་རྨི་ལམ་སྣ་ཚོགས་རྨི་བར་མི་འགྱུར་རོ། ༈ །ཨོཾ་ན་མོ་ཨཱ་དེ་ཤ་ཡ་གུརུ་ཀུམ་པ་ཝ་ནི་རུ་པི། ཨཉྫ་ནི་། ཛཱ་ཡོ་པུ་ཏ་ཧ་ན་ཝནྟ། དྲིའ། མུ་ཋ། ཏཐ། ཏཱི་ཛཱ་རི། ཨེ་ཀཱནྟ་རཱ་། བེ་ཏངྒ་རཱ། ཌ་ཝ་རུ། ཛཱ་ནཱི་ཛཱ་གྷ་བཱ་ལ། ནེ་ཀཱ་ལ། ཨེ་ཏེ་ཨུ། པ་ར་ཀ་རི། ཏ་ཁ། ཛ་ལ། བ་ལ། བྷའི་བྷུ་ཏ། མེ་རི་བྷཀྟ། གུ་རུ་ཀི་ཤསྟི་། ཕུ་ར་མནྟྲ། ཕ་ཊུ་སྭཱ་ཧཱ། རྐང་ལག་སོགས་གཉན་ནད་ཀྱིས་སྐྲངས་འབུར་གྱིས་ན་བར་སྔགས་འདི་ཚར་ཉེར་གཅིག་བཟླས་ལ་སུས་བཏབ་ཅིང་རྨ་བྱའི་སྒྲོ་མདོངས་ཀྱིས་བྱབས། དེ་རྗེས་བལ་སྐུད་རྐང་བདུན་གཅིག་ཏུ་སྒྲིལ་བར་མདུན་པ་བདུན་བྱས་མདུད་པ་རེ་སྔགས་ཚར་རེ་བཏབ་སྟེ་ནད་པའི་མགུལ་དུ་བཏགསད་ན་མྱུར་དུ་ནད་དེ་ལས་གྲིལ་བར་འགྱུར་རོ། ༈ །ཨོ་ན་མོ་ཨཱ་དེ་ཤ་གུ་རུ་ཀོ། སི་ནཱ་པཱུ་ར་པརྦ་ཏ། ཏ་ཧཱ་བ་སེ། དྷོ་ཛྙཱ་རཱ་ཏཱི། རཱ་ཀ་ཤཱ་ཎཱི་ཀེ། ཙཱ་ར་སུ་ཏྲ་ཏེ། ཀོ་ན་ཀོ་ན། ཨནྡ་སུ་ལ། ཛ་ལ་སུ་ལ། རཱཀྟ་སུ་ལ། བཱ་ཡུ་སུ་ལ། ཨེ་ཏེ་ཨུ་པ་ར། ཀ་རེ་ཏ་ཝ། ཛ་ལ། བ་ལ། མེ་རི་བྷཀྟ། གུ་རུ་ཀི་ཤཀྵི། ཕུ་རོ་མནྟྲ། པ་ཊུ་སྭཱ་ཧཱ། ཞེས་པའི་སྔགས་འདི་ལ་ལ་ཕུད་མང་ཉུང་ཆ་ལྔ་ལ་ཚྭ་ཆ་གཅིག་ཙམ་བསྲེས་པར་བཏབ་པ་ཁོག་པར་བཏང་། དེ་རྗེས་ཆུ་སྐོལ་ཧུབ་གང་ཙམ་འཐུངས་བཅུག་ན། སྲིན་ནད། གླང་ཐབས། མ་འཇུ་བ། ཟས་ཕོག་བྱུང་བ་སོགས་ཕོ་བའི་ནད་གློ་བུར་བ་ཕྲལ་དུ་ཕན་པར་འགྱུར་རོ། ༈ །འཁོར་ལོ་འདི་གཟའ་ཉི་མའི་རེས་ལ་གྲོ་གར་ལྒ་སེར་གྱིས་བྲིས། ཨོཾ་ན་མོ་ཨཱ་དེ་ཤ་གུ་རུ་ཀོ་གངྒ་། ཡ་མུ་ནཱ། སཱ་དྷ་ས་ཏི། གཽ་ཙ་རཱ་ཁེ། གཽ་རཱ་ཁ་ཥ་ཛ་ཏི་ན་ཨ་ཝེ། མུ་ཁ། ན་པཱ་ཀེ། ཥཱ་རེ། ལཱ་ལ། གོ་ཁཱ་ལ་ཀི། བཱ་ཙ་ཕུ་རཱི། མེ་རི་བྷཀྟ། གུ་རུ་ཏཱི་ཤ་སྟི། ཕུ་རོ་མནྟཀྭ། ཕ་ཊུ་སྭཱ་ཧཱ། ཞེས་པ་འདི་ལན་བདུན་བཟླས་ལ་འཁོར་ལོར་ཕུས་བཏབ་སྟེ་ཕྱུགས་རའི་དབུས་སུ་སྦས་ན་ཁ་ཚ་གོར་སོགས་ཕྱུགས་ནད་ཐམས་ཅད་ཐུབ། དེ་ཡང་ནད་མ་བྱུང་གོང་དུ་བྱས་ན་བསྲུང་ཐུབ། ཕྱུགས་ནད་བྱུང་ནས་བྱས་ན་དེ་ཞི་ཞིང་སླར་འབྱུང་བར་མི་འགྱུར་རོ། ༈ །ཨོཾ་ཛྷ་སྭཱ་ཧཱ། ཤྲཱི་ཡོ་ལཀྵྨཱི་ན་རཱ་ཡ་ཎ་མནྟྲ། ས་ཧ་ར་ཀཱ་ཝ་རུ། ཀ་མི་ཀྔྦྱ་དེ་ཝི། ཏེ་ཏི་ས་ཀོ་ཊ་དེ་ཝ་ཏཱ་། བ་སུནྔྷ་རཱི། མརྗྷེ་མཱ་ས་ནེ། རུ་ཥེ། བྲྀ་ཥི། ཧཱ་ཌེེ། བཱ་ཌི། ཨེ་ཏེ་རཀྵྱ་ཀ་ར་ཎཱི། ནཻ་ནཱ་ཡོ་གེ་ནཱ་ཀཱི་དོ་ཨཱོ། ཀེ་ཧུ་ཀ་ཧོ། ཨ་རོ། །སཱི་ཀ་ཧོ། བ་རོ་སྦོ་ཀ་ཧོ། པི་ཤ་ལ་ཧེ། བི་ས་ཝ་ལ་ཧོ། ཊོ་ན་ཧོ། ཊཱ་མ་ཎ་ཧོ། ཨཱི་ཋ་ཧོ། དཱི་ཋ་ཧོ། མུ་ཋ། ཨེ་ཏི་རཀྵཱ་ཀ་ར་ཎི། ནཻནཱ་ཡོ་གེ་ནཱ་ཀཱིདོ་ཨཱོ། །ཞེས་པའི་སྔགས་འདི་སྐུད་པ་ནག་པོ་ལ་མདུད་པ་བདུན་བཏབ་པ་ལ་བསྔགས་ཏེ་སྐེ་ལ་བཏགས་ན་མི་ཁའི་རིགས་ཐམས་ཅད་དང་། མཚན་མོ་གཉིད་ལ་ཧར་ལང་དྲེད་ལངས་སོགས་ལ་ཕན་ངེས་སོ། ༈ །ཀཱ་ཙ་ཀ་ཌ་ཝ། བྷ་རེ་ཨ། ཀ་པུ་ར། རཀྵུ་བཱ་བཱ་ཨ་ད་མ་ཧཱ་ཛུ་ར། བཱ་བཱ་ཨཱ་ད་མ་ཀི་ཚུ་རི། ཕ་ར་ཛནྟ་ཀཱ་བཱ་ན། མེ་རི་མུ་ཀཱ་ཨི། ནཱ་མུ་ཀ་ས། ཏ་བ་གུ་རུ། གོ་ར་ཥ་ཀཱི་དོ་ཧཱ་ཨཱི། ལ་མ་ཀཱ་ཀཱ་ཀོ་ཊ། ས་མུ་དྲ་ཀཱི་ཁཱ་ཨི། ཕཱཊ་ཕ་ཊ་ན་ཕཱཊ་ས་ཏ་བ་རཱ་ཛ་རཱ་མ་ཙནྡྲ་ཀྱོ་དོ་ཧཱ་ཨི། ཕུ་རོ་མནྟྲ་ཨཱི་ཤྭ་རཱི་བཱ་ཙ། སྔགས་འདི་བ་ལང་གི་གཅི་བའི་ཐལ་བར་བསྔགས་ལ་སྐྲངས་པ་གང་ཡོད་སར་བྱུགས་ན་གཉན་འབུར་མཐའ་དག་ལ་ཕན་ཞིང་ཁྱད་པར་རྐེ་ན་བ་ལ་མཆོག་ཏུ་ཕན་ནོ། ༈ །ཨོཾ་ག་ཛནྟ། གྷོ་ར་ཏ། ཨ་ཝ་ར། ཚ་ར་ཚི་དུ། ཨུ་ཏཱ་ར་ཏ་ཨ་ཝ་ཏཱ་ཧ་ཡ། ན་ཝ་ནཱ་རི། བཱ་ཧ་ཏྲ། ཀོ་ཋཱ། སུ་ཥ་པ་ར་ཏ། ཨཱ་ཝ་ཏ་ཡ། ཀཱ་ཧ་ཏེ་ཨཱ་ཝ་ཏ་ཧ་ཡ། གཌྷ་ག་ཡ་ནཱི་ཏེ། ཨཱ་བ་ཏ་ཧ་ཡ། ཀཱ་ཝ་རུ་ཀོ། ཀོ་ཏ་ཝ་ལ། དེ་ལི་ཀོ་པཱ། ཏཱ་སཱ་ཧ། སེ་ཥ་སེ་ལཱ་ར། རུ་ར་ཀ་ནི་ཀེ་པུ་ཏ། མ་ཧ་མ་དཱ། བི་ར་མནྟྲ་བ་དྷ་ཏ། བཱངྷེ་ཁུ་རཱ་སཱ་ན་བྷེ་ཛྱེ། བྷུ་ཏ་བཱནྔྷི། བྲེ་ཏ་བཱནྔྷི། དེ་ཝ་བཱནྔྷི། དྷ་ནོ་བཱནྔྷི། མ་རི་ཡ་མ་སཱ་ན་བཱནྔྷི། ཀཱ་ལ་བཻ་རོ་བཱནྡྷི། ཨཥྚ་བྷཻར་ཝ་བཱནྔྷི། ལོ་ཧ་རོ། བ་ཌོ་ནཱ་སེངྒྷ་ས་བྷ་བཱནྟི། པཱ་ན་ན་ཕུ་ལ་ཀོ་བཱནྡྷི། ཏེ་ལ་ཏ་ལེ་ཀོ་བཱནྔྷི། བྷཱ་ཏ་དུ་ཏ་ཀོ་བཱནྔྷི། ཀ་ར་ཎ་ཀ་ར་རུ་ཧི་ཀོ་བཱནྔྷི། ཥེ་རཾ་ཥེ་རེ་ཀྵེ་ཏྲ་པཱ་ལ་བཱནྔྷི། ཨ་ཋོ་ཏ་ར་སོ་ནི་ནཱ་ཨི་བཱནྟོ། བཱ་ཏཱ་སྱ་མ་སཱ་ན་བཱནྔྷི། ཏེ་ར་གྱ་ཀ་རུ་ཝ་བཱནྡྷི། །ཙཽ་ཧ་སྱ་བྷེནྶཱ་སུ་ར་བཱནྔྷི། སཾ་ཥ་ནི། ཌཾ་ཀ་ནི་བཱནྡྷི། པ་ཏ་ཀྵ་ནི་བཱནྡྷི། བེ་ག་ན་བཱནྔྷ་ཏོ་བཱ་བཱ་ཨཱ་ད་མ་ཀི་དོ་ཧཱ་ཨི། བཱི་བི་ཕཱ་ཏ་མཱ་ཀི་དེ་ཧཱ་ཨི། སུ་ཝ་ར་མུ་ར་དཱ་ར། བི་བི་ཕ་ཏ་མ་ཀི་དཱ་ཕ་ན་གི་རེ། ན་ཝ་ལཱཥ། ཨ་སཾ་ཧཱ་ཛཱ་ར། བི་ར་པེ་ཀསྦ་ར་བཱ་དྷི་ཌ་རི། ཨ་ཝ་དེ་ཥོ་རོ། མ་ཧཱ་མ་དཱ་པི་ར་ཏེ་རེ་མནྟྲ་ཀི་ཤཀྟི། ཨུ་ཏ་ར་ཀོ་ཨུ་ཏ་ར་བཱནྔྷི། དཀྵ་ཎ་ཀོ་དཀྵ་ཎ་བཱནྔྷི། པཤྩེ་མ་ཀོ་པཤྩེ་མ་བཱནྔྷི། པཱུརྦ་ཀོ་པཱུརྦ་བཱནྔྷི། ཀཱ་ཋ་ཀི་རོ་ཌི་བཱནྔྷི། ཕི་རེ་མ་ཧ་མེ་དཱ་པཱཾ་ར། སེ་ཥ་སི་ལཱ་ར་པ་དྷ་ཏ་མནྟྲ། བཱ་བྱེ་ཌཱ་བཱི་མེ་རི་བཱཀྟི། གུ་རུ་ཏཱི་ཤཀྟི་ཕུ་རོ་མནྟྲ་ཨི་ཤཱ་རཱི་བཱ་ཙ། སོར་མོའི་ནད་དང་ལྦ་བ་ལ་སྔགས་འདི་སུ་ཧྲུག་དམར་པོར་བྲིས་ཤིང་། འབྲས་ཟན་དང་འོ་མར་ཡང་བཏབ་སྟེ། དེ་ནས་ལྦ་བ་དང་སོར་མོ་གང་ཡིན་ལ་སུ་ཧྲུག་དེས་དཀྲི་ས་འོ་མ་དང་འབྲས་ཟན་བསྲེས་པ་དེས་བྲབ་ན་ཕན་ནོ། ༈ །ཨོཾ་ན་མོ་ཨཱ་དེ་ཤ་གུ་རུ་ཀུཾ། ཨོཾ་ཀཱ་ར་བིནྡ་སནྻུཀྟ། ནི་ངྱདྷྱ་ཡནྟི་ཡོ་གེ་ཤྭ་རཾ། ཀཱ་མ་རཿ མོ་ཀྵ་དཤྩེ་ཝ། ཨོཾ་ཀཱ་རཱ་ཡ་ན་མོ་ན་མཿ ན་མ་སྟེ་རྀ་ཥ་ཡ་དེ་ཝཱ་ན་མ་སྟེ་ཙ་སུ་ར་ག་ཎཱ། ན་རཱ་ནཱ་མ་སྱ། དེ་ཝ་སུ་ན་ཀཱ་རཱ་ཡ་ན་མོ་ནཱ་མཿ མ་ཧཱ་དེ་ཝ། མ་ཧཱ་ཏ་མཱ་ནི། མ་ཧཱ་ཡོ་གི་མ་ཧེ་ཤྭ་ར། མ་ཧཱ་པ་ཏ་ཀ །ཧ་རཾ་དེ་ཝ་མ་ཀཱ་རཱ་ཡ་ན་མོ་ན་མཿ ཤི་ཝ་སཱནྟཾ་ཛ་གནྣཱ་ཐཾ། ལོ་ཀཱ་ནཱཾ་ཤཱནྟཾ་ཀ་ར་ཎཾ། ཤི་པ་མེ་ཀ་ཡ་རེ་དེ་ཝཾ། ཤ་ཀཱ་རཱ་ཡ་ན་མོ་ན་མཿ བཱ་ཧ་རྣ་བྲི་ཥ་བྷཤྩཻ་ཝ་བཱ་སུ་ཀི་ཀཥྛ་བྷུ་ཤ་ནཾ། བཱ་མ་ཤཀྟི་དྷ་རོ་དེ་ཝཾ། བ་ཀཱ་རཱ་ཡན་མོ་ན་མཿ ཡ་ཏྲ་ཏ་ཏྲ། ཏྲ་ཡ་དེ་ཝཱ་བྷྲཧྨཱ་བིཥྟུ། མ་ཏེ་ཤྭ་རཾ། ཡ་ག་ཏ་ཀཱ་ར་ཏཱ། ཛ་གནྣཱ་ཐཾ་ཡ་ཀཱ་རཱ་ཡ་ན་མོ་ན་མཿ ཨོཾ་ཀཱ་རེ་མུ་ལ་ཙཀྲ། ན་ཀཱ་རེ་ནཱ་བྷི་མཎྜ་ལེ། མ་ཀཱ་རེ་ཟྀ་ད་ཡ་སྠ་ན་ས་ཀཱ་རེ། ཀཎྜ་མེ་ཝ་ཙ། བ་ཀཱ་རེ་བ་ཀྲ་སྠ་ལ། ཡ་ཀཱ་རེ་པུ་ཛོ་ཏི་ཡ་ག་ཏྲཿ ཞེས་པ་ཡི་གེ་དྲུག་ལ་བརྟེན་པའི་སྔགས་འདི་སྟན་བདེ་བ་ལ་འདུག་སྟེ་རང་གིས་རྒྱུན་དུ་བཟླས་ན་ལུས་ཀྱི་ནད་ཐམས་ཅད་ལ་ཕན་ཞིང་། ཁྱད་པར་རླུང་མཁྲིས་བད་ཀན་གསུམ་འདུས་པའི་ནད་སྨན་དཔྱད་གང་གིས་ཀྱང་མ་ཕན་པའི་རིགས་ལ་སྔགས་འདི་བཟླས་ཤིང་རྨ་བྱའི་སྒྲོ་མདོངས་ཀྱིས་བྱ་བ་ན་ངེས་པར་ཕན་པར་འགྱུར་རོ། །འཁོར་ལོ་འདི་གྲོ་ག་ལ་དྲི་བརྒྱད་ཀྱིས་བྲིས། སྲད་བུས་བཅིངས་ཏེ་སྐེ་ལ་བཏགས་པས་མོན་མཚམས་ལ་འོང་བའི་དུག་མ་ཞེས་པ་ལྟ་བུས་མིའི་རིགས་ཀྱི་མཐོང་དུག །རེག་དུག །ཐོག་དུག་རྣམས་ཀྱི་གནོད་པས་མི་ཚུགས་པའི་བསྲུང་བ་ཡང་དག་པའོ། །མདའ་གྲི་སོགས་གང་གིས་རྨ་བྱུང་བ་ལ། ཨོཾ་ཨ་རུ་ཀཱི། ལཱ་ལ་ཨི་ཎི། བནྡྷཽ་གྷཱ་ཨུ། ཨོཾཙནྡྲ་མཱ་ཏ། སཱུརྱ་པི་ཏཱ། བིཌ་ཀརྟཱ། མ་ནུ་པ་ཊུ། བཱ་ཡུ། བཱ་མུ་ཧ་ནུ་མནྟ་ཀཱི། ཤཀྟི་ཕུ་རེ། ཞེས་པའི་སྔགས་འདི་གང་མང་བཟླས། རྨ་གང་ཡིན་ལ་ཕུས་བཏབ་པས་མྱུར་དུ་ཕན་པར་འགྱུར་རོ། ༈ །འཁོར་ལོ་འདི་གཟའ་ཉི་མའི་ཉིན་གྲོ་གར་དྲི་བརྒྱད་ཀྱིས་བྲིས་ལ་སྐེར་བཏགས། ཚད་རིམས་མ་བྱུང་བ་ལ་འབྱུང་བར་མི་འགྱུར་ཞིང་། བྱུང་བ་ལ་ཡང་མྱུར་དུ་དྲག་པར་འགྱུར་རོ། །མེས་ཚིག་པ་ལ། ཨོཾ་མ་ཏཱི་ཥ། བཱ་ས་ནི། མ་ཧཱ་བི་དྱ། ཛམྦྷ་ཡ། མོ་ཧ་ཡ། ཨུ་ཚེ་ད་ཡ། ཨཱ་གྷི། སྟྭཾ་བྷ་ཡ། ཋཿཋཿ ཞེས་པ་འདི་གང་མང་བཟླས་ལ་ཕུས་བཏབ། འབྱོར་ན་ཏིལ་ཕྱེ་མར་བཏགས་པ་འོ་མ་དང་སྦྱར་ནས་བྱུགས་པས་མྱུར་དུ་ཕན་པར་འགྱུར་ཞིང་། ཏིལ་མ་འབྱོར་ཀྱང་སྔགས་ཁོ་ནས་ཟུག་གཟེར་དྲག་པར་འགྱུར་རོ། །མི་ཕྱུགས་གང་ཡིན་ཀྱང་ཆུར་ཤོར་ནས་ཁོག་པ་ཆུས་གང་སྟེ་འཆི་བར་ཐུག་པ་ལ། ཨོཾ་ན་མོ་བྷ་ག་ཝ་ཏེ། རུ་དྲྭ་ཡ་ཛ་ལོ་སྟྭཾ་བྷ་ཡ། བཿཔཿ ཞེས་པ་འདི་གང་མང་བཟླས་ལ་རྐང་པ་ནས་ཡར་ཕུས་བཏབ་ན་འབྲལ་དུ་སྐྱུག་པར་འགྱུར་ཞིང་ཆུ་ནད་ཀྱིས་ཟིན་པ་ལ་སྔགས་འདི་བཟླས་ལ་རྨ་བྱའི་སྒྲོ་ལ་བསྔགས་ཏེ་མགོ་བོ་ནས་མར་བྱབས་པས་ཕན་པར་འགྱུར་རོ། ་༈ །འཁོར་ལོ་འདི་ཤོག་བུར་རྒྱལ་དང་ཕུར་བུ་འཇོམ་པའི་ཉིན་བྲིས། ཙན་དན་དཀར་པོ། །གླ་རྩི། གུར་གུམ། གསུམ་བྱུགས། ཚོན་སྐུད་སྣ་ལྔས་བཅིངས་ལ་སྐེར་བཏགས་ན་ཚེ་རིང་བ། ནད་མེད་པ། ལོངས་སྤྱོད་འཕེལ་བ་གཞན་གྱི་ཡིད་དུ་འོང་བ་ལ་སོགས་པ་ཡོན་ཏན་དཔག་ཏུ་མེད་ཅིང་། ཁྱད་པར་རང་ལ་བརྣག་པའི་དགྲ་གང་ཡིན་པ་དེ་དབང་དུ་འདུ་བར་འགྱུར་རོ། །གཤིན་འདྲེའི་གནོད་པ་ལ། འཁོར་ལོ་འདི་གཤིན་འདྲེ་དེའི་འཆི་ས་གང་ཡིན་གྱི་ས་རྩད་ཆོད་ན་དེ་དང་། བསྲུང་བྱ་གང་ཡིན་དེའི་ཕྱི་སྒོ་ལ་སིནྡྷཱུ་རའི་ཁུ་བས་བྲིས་ན་ཁྱེམ་དེའི་མི་ནོར་གང་ལའང་གནོད་པ་མི་འབྱུང་ངེས་དག་པའོ། །ཕོ་མོ་གང་ལའང་འདྲ་སྟེ་ཞ་འོག་སྐྲངས་ནས་ན་བ་ལ། ཨོཾ་རེ་ཚོ་རྂ་རྂ་ཨོཾ་རྂ་ཚོ་རྂ་ཨོཾ། ཞེས་པའི་སྔགས་ཡིག་འབྲུ་བཅུ་པ་འདི་གཅི་བའི་ཐལ་བར་བསྔགས་ཐུཏེ་བྱུགས་ན་མྱུར་དུ་ཕན་པར་འགྱུར་རོ། །རྐང་ལག་གི་ཚིགས་ཆེན་སོགས་རུས་པ་ན་ཞིང་ཁྱུག་ལ་གཟེར་ན། བཛྲཾ་ཀཱི་ཥཱི་བི་ལོ་ཧེ་ཀཱ་ཀོ་ཥཱ། ཨི་ཤྭ་ར་ཀུ་ཙི། བྲདྨཱ་ཏཱ་ལཿ ཨཱི་ས་པིཎྜ་ཧ་མཱ་རེ་པ་ཡ་ཋ། ཨི་ཤ་པཎྜི་ཀུ། ཛ་ཏཱི་གོ་ར་ཥ་རཀྵ་བ་ལ། ཞེས་པའི་སྔགས་འདི་རྨ་བྱའི་སྒྲོ་མདོངས་ལ་བསྔགས་ཏེ་ལན་བདུན་བྱབས་ན་ཕན་པར་འགྱུར་རོ། ༈ །ཁྱི་སྨྱོན་གྱི་བཅོས་ལ། ཧཱ་ཀཱ་ཙེ་ལཱ། བྲ་ས་ཀཱ། གྷ་ཌ་ཥཱིལུ། སཱི་བ་ཀ་རུ། ལ་ཀ་ཌཱི། ནཱི་ལི་པི་ལེ། ཀ་པ་ཌི། ལི་ཡཱ་བྲཧྨ་ཀཱ། དྲེཥ། ཏུཾཧཾ། ཚོཎྜ་ནཾ། ག་ཕི་ར་མུ་ཁ་ཀཱ་དེ་ས། ཞེས་པའཾ་སྔགས་འདིས་སྦྱིན་པོའི་འདམ་བག་ལག་གཉིས་ཀྱིས་སྣོལ་ཞིང་སྔགས་ཚར་གསུམ་རེ་བཟླས་ནས་ཕུས་བཏབ་ལ་ནད་པའི་མགོ་བོ་ནས་རྐང་པའི་བར་བྱབས། ཡང་གོང་བཞིན་སྔགས་བསྒྲངས་ལ་འཇིམ་པར་ཕུས་བཏབ་ནད་པར་བྱབས། དེ་འདྲ་ལན་ཁ་ཡར་བྱས་ནས་འཇིམ་པ་བཅད་ལ་བལྟས་པས་ཁྱེ་དཀར་པོས་འཆངས་པ་ཡིན་ན་ཁྱེ་སྤུ་དཀར་པོ་དང་། ནག་པོ་ཡིན་ན་ནག་པོ་སོགས་ཁྱེ་གང་ཡིན་གྱི་མདོག་དང་མཐུན་པའི་ཁྱེ་སྤུ་འབྱུང་ལ། དེ་ཡང་ཁྱི་སྤུ་གྲངས་བདུན་ནམ་བྱུང་བར་བལྡབས་ནས་བྱ། བདུན་བྱུང་བ་དང་འཇིམ་པ་ཆུར་སྐྱུར་བས་ནད་དེ་ལས་ངེས་པར་གྲོལ་ལོ། ༈ །སོ་ན་བ་ལ། ཤོག་བུར་ནད་པའི་མིང་བྲིས། དེ་ཀ་བའམ་གདུང་གི་ལོགས་ལ་སྦྱར། ལྕགས་གཟེར་སོར་གསུམ་པ་ཞིག་མིང་ཡིག་གི་སྟེང་དུ་བཟུང་ལ། ཨོཾ་ན་མོ་ཨཱ་དེ་ཤ་གུ་རུ་ཀུཾ། ཧ་ཌི། ཀུ་ཧ་ཌི། ལ་ག་ཀི་ཌ། ཨ་སི་བྷརྵ་ཀི། བནྔྷོ་པི་ཌ། ཀི་ཌ་ཛ་རེ། པི་ཌ་མཱ་རེ། ས་མ་ཡ་ལ། ཛོ་གི་ཀི། བཱ་ཙ། མེ་རི། བཀྟ། གུ་རུ་ཀི་ཤཀྟི། ཕུ་རོ་མནྡྲ། ཨོཾ་ན་མོ་ཨཱ་དེ་ཤ། ཞེས་པའི་སྔགས་འདི་ཚར་རེ་བཟླས་ལ་ལུགས་གཟེར་ལ་ཐོ་བ་ཅུང་ཟད་རེ་བརྡེག །ཚར་བདུན་སོང་བ་དང་སོར་དོ་ཙམ་གྱི་བར་སྟིམ་པས་མྱུར་དུ་ཕན་ཅིང་། གཟེར་མ་བུད་བར་སླར་ཡང་ན་བར་མི་འགྱུར་རོ། ༈ །འཁོར་ལོ་འདི་གཟའ་ཟླ་བའི་ཉིན་གྲོ་གར་གི་ཧཾ་དང་གུར་གུམ་གྱེས་བྲིས་ལ། མགུལ་དུ་བཏགས་ན་བཀྲ་ཤིས་ཤིང་བསམ་པའི་དོན་ཐམས་ཅད་འགྲུབ་བོ། །ལྷ་མོ་དབུ་མས་དབང་ཕྱུག་ལ་གསོལ་པ། འཇིག་རྟེན་ཀུན་གྱི་བྱེད་པོ་དབང་ཕྱུག་ཆེ། །ཀུན་ལ་ཕན་ཕྱིར་འཆི་མེད་ཆེའི་བཅུད་ལེན། །བསྐལ་པ་བསྐལ་པར་རྡོ་རྗེ་ལྟར་གནས་པ། །ང་ཡིས་འདྲི་ཡི་ཁྱོད་ཀྱིས་བཤད་དུ་གསོལ། །ཞེས་གསོལ་པས་དབང་ཕྱུག་གིས་བཀའ་སྩལ་པ། ཉོན་ཅིག་ལྷ་སྲས་ཡིད་འོང་མ། །ཀུན་ཕན་འཆི་མེད་ཆེའི་བཅུད་ལེན། །ཀརྐོ་ཊི་ཡི་ཆོ་ག་རྣམས། །ལེགས་པར་བསྟན་གྱིས་ཡིད་ལ་ཟུང་། །དེ་ལ་ཀརྐོཊི་ཡོད་སར་ཕྱིན་གཟའ་ཉི་མ་ཡོད་པའི་དུས་ལ་ལུས་ལེགས་པར་བཀྲུས་ཏེ། ཨོཾ་ན་མོ་མ་ཧེ་ཤོ་རི་སིདྷི་ཤྭ་ར་བརྙ་བརྙ་ཧུ་ཧུ་ཕཊ་སྭཱ་ཧཱ། ཞེས་པའི་སྔགས་འདི་བཟླ་ཞིང་རྩ་རྩེ་མ་ལུས་པ་བརྐོས་ཏེ་གཙང་སར་གྲིབ་བསྐམ་བྱ། བསྐམས་པ་དང་ཞིབ་པར་བཏགས་གཟའ་ཉི་མ་ཡོད་པའི་དུས་པ་སེ་བ་བཞི་ཙམ་བའི་འོ་མ་དང་སྦྲང་རྩིར་སྦྱར། ནང་འགོལ་སར་མཚམས་བཅད། འབྲས་བཙོས་པ་དང་བའི་འོ་མ་ཅུང་ཟད་རེ་ལས་གཞན་ཟ་བཏུང་གི་རིགས་མི་བྱེད་ཅིང་ཁྱད་པར་ཚྭ་མ་ཤོར་བ་གལ་ཆེ་ཞིང་ཐོ་རེངས་ཐང་རེ་གཏོང་བ་ཟླ་བ་དྲུག་གི་བར་བསྟེན་པས་ཟླ་བ་བཞི་སོང་བ་དང་། སྐྲ། ཁ་སྤུ། བ་སྤུ་སོགས། ལུས་ཀྱི་སྤུ་ཐམས་ཅད་བྱི་འགྲོ་ཞིང་། དེ་ནས་ཟླ་བ་ཕྱེད་གཉིས་ཚུན་ལ་སྐྲ་དང་ཁ་སྤུ་སོགས་གསར་པ་ཤིན་ཏུ་ལེགས་པ་སྐྱེལ། སྐྱེས་པ་དང་ཟླ་བ་ཕྱེད་གཉིས་ཀྱི་བར་ཀརྐོ་ཊའི་འབྲུ་ཁོ་ན་ཞིབ་པར་བཏགས་པ་ཐུན་ཚད་གོང་བཞིན་སྦྲང་རྩི་དང་བསྲེས་པ་ཟོས་པས་ལུས་ཡང་བ་དང་། གཟི་བརྗིད་ཆེ་བ་དང་། སེམས་བདེ་བ་དང་། ནད་མེད་པ་སོགས་འབྱུང་ཞིང་། བྱ་རོག་གཉིས་ཀྱི་ཚེ་ཚད་སྟེ་ལོ་སྟོང་གནས་པར་འགྱུར་རོ། །དེ་ནས་ཟླ་བ་གཉིས་དང་ཞག་ཉི་ཤུའི་བར་འབྲས་བུ་མར་དང་བསྲེས་པ་བསྟེན་པས་བྱ་རོག་གཉིས་ཀྱི་ཚེ་ཚད་སྟེ་ལོ་ཉིས་སྟོང་ཐུབ་ཅིང་ཉིས་སྟོང་དུ་སླེབས་པ་དང་གཉིད་དུ་སོང་བ་ལྟ་བུའི་ལུས་སེམས་མ་བྲལ་ཀྱང་སྨྲ་བརྗོད་སོགས་མི་ཐུབ་པ་ཞིག་འོང་སྐེབས་ཀརྐོ་ཊའི་འབྲུ་དང་དངུལ་ཆུ། མུ་ཟི་སེར་པོ་གསུམ་ཆ་མཉམ་བྷྲིངྒ་རཱ་ཛའ་ཁྱ་བས་རྟ་བྱས་ནས་གཏོང་ལུགས་སློབ་མ་ལྟ་བུར་བསླབས་ལ་བཞག །དེ་ནས་དྲན་པ་རྙེད་པ་དང་དེ་གའི་མུ་འཐུད་ལ་ལོ་གཅིག་གི་བར་ཟོས་པས་ལོ་བཞི་སྟོང་ཐུབ་ཅིང་། དེ་ནས་ཀྱང་མུ་འཐུད་དུ་ཟོས་པས་ཆུ་ལ་མི་འབྱིང་། མཁའ་ལ་བྱ་ལྟར་འཕུར་བ་དང་། ལུས་ལ་མེ་ཆུ་མཚོན་ལ་སོགས་པས་མི་ཕིགས་ཏེ། དེ་ནི་ལུས་རྡོ་རྗེ་དང་འདྲ་བའོ། །ཀྱེ་རིགས་སྲས་ལྷ་མོ། །འདིའི་ནུས་པ་དང་ཕན་ཡོན་ནི་ཚུལ་བཞིན་དུ་ངས་ཀྱང་བརྗོད་པར་མི་ནུས་མོད། འོན་ཀྱང་ཆོ་ག་སོགས་རགས་པ་ཙམ་ཞིག་བསྟན་ཟིན་གྱིས་སྙིང་དང་འདྲ་བར་ཆོངས་ལ་འགྲོ་བའི་དོན་གྱིས་ཤིག་ཅེས་གདམས་སོ། །འཁོར་ལོ་འདི་གྲོ་ག་འམ་ཤོག་བུ་ལ་བའི་འོ་མས་བྲིས་ལ་སྲད་བུ་དཀར་པོས་བཅིངས་ཏེ་བཏགས་ན་ནད་རིམས་ཐམས་ཅད་ཐུབ་ཅིང་ཡོད་ལ་འདོད་པ་འགྲུབ་པོ། །འཁོར་ལོ་འདི་ཏཱ་ལའི་ལོ་མའམ་གྲོག་ལ་མུ་ཟི་སེར་པོསད་བྲིས་ལ་བཏགས་ན་ཤིན་ཏུ་མགྱོག་པས་རྐང་པ་ན་བར་མི་འགྱུར་རོ། །ཙ་ཀྲ་འདི་གྲོ་ག་ལ་གི་ཧཾ་གིས་བྲིས་ལ་བུ་དཀར་པོས་བཅིངས་ཏེ་བཏགས་ན་རྒྱལ་པོ་དང་བློན་པོ་དབང་དུ་འགྱུར་རོ། །འཁོར་ལོ་འདི་ཤོག་བུ་ལ། ཙན་དན་དམར་པོ། གི་ཧཾ་ག་བུར། ཨ་ཀ་རུ་གླ་རྩི་གུ་གུལ་གུམར་གུམ་རྣམས་ཀྱིས་བྲིས་ལ་མགུལ་དུ་བཏགས་ན་གང་འདོད་པ་དབང་དུ་འགྱུར་རོ། འཁོར་ལོ་འདི་གྲོ་ག་འམ་སིནྡྷཱུ་རས་བྲིས་ཏེ་གུ་གུལ་གྱི་དུད་པ་བཏང་སྟེ་ལག་པ་གཡས་ལ་བཏགས་ན་བུད་མེད་དབང་དུ་འགྱུར་རོ། །འཁོར་ལོ་འདི་ཤོག་བུ་ལ་རི་དྭགས་ཀྱི་ཁྲག་གིས་བྲིས་ཏེ་བཏགས་ན་རི་དྭགས་འབྲོས་པར་འགྱུར་རོ། །འཁོར་ལོ་འདི་གྲོ་ག་འམ་ཤོག་བུ་ལ་དྲི་བརྒྱད་ཀྱིས་བྲིས་ཏེ་བཏགས་ན་འབྱུང་བོ་དང་ཡི་དྭགས་ཀྱི་གནོད་པ་མི་འབྱུང་ངོ་། །འཁོར་ལོ་འདི་གི་ཧཾ་གིས་གྲོག་ལ་བྲིས་ཏེ་བཏགས་ན་གྲགས་པ་ཆེ་བར་འགྱུར་རོ། །རི་སྒོག་རྩ་རྩེ་མ་རྙིངས་མ་རུལ་བ་གྲིབ་བསྐམ་བྱས་ལ་ཞིབ་པར་བཏགས་བ་མར་གསར་པས་རྟ་བྱས་ལ་རིལ་བུ་སྐྱུ་རུ་ར་ཙམ་རེ་བཏང་ན་གྲང་བ་དང་རླུང་གི་རིགས་མཐའ་དག་ལ་ཕན་ཞིང་ལུས་ཀྱིས་སོབས་འཕེལ་ཞིང་འདོད་པ་སྤྱོད་མི་ནུས་པ་ཡང་ནུས་པར་འགྱུར་རོ། གོང་གི་རི་སྒོག་སྦྲང་རྩིས་རྟ་བྱས་ནས་བཏང་ན་བུད་མེད་ཟླ་མཚན་མ་བབས་པའི་ཁྲག་གི་ནད་ལ་མཆོག་ཏུ་ཕན་ནོ། །ཆུ་གྲང་གིས་རྟ་བྱས་ནས་སྣ་ཁྲག་གང་གིས་ཀྱང་མཆོད་པའི་སྣར་བླུག་ན་མྱུར་དུ་ཆོད་པར་འགྱུར་རོ། །ཡང་སྣ་ཁྲག་ཀྱང་འཛག་ཅིང་མགོ་བོ་ན་ན། རི་སྒོག་གི་འབྲས་བུ་མར་བཙགས་བཅད་པའི་ནང་དུ་མ་ཚིག་པར་བཅོས་པ་དང་པི་པི་ལིང་ཆ་མཉམ་པ་ཞིབ་པར་བཏགས་པ་བོད་ཀྱི་ཐུན་ཚད་གསུམ་ཙམ་རེ་ཁོང་དུ་བཏང་བས་ཁྲག་ཆོད་ཅིང་ནད་ཀྱང་ཕན་ནོ།།ཞུམ་བུའི་ལྕེ་གྲིབ་སྐམ་བྱས་ལ་ཞིབ་པར་བཏགས་ལ་སེ་བ་བཅུ་དྲུག་ཙམ་རེ་བཏང་

ན་མའི་ཁོང་ནས་སྨྲ་མི་ཤེས་པའི་ལྐུགས་པ་ཁ་འབྱེ་བར་འགྱུར་ཞིང་དབང་པོ་ཡང་གསལ་བར་འགྱུར་རོ། །ཞུམ་བུའི་ཁྲག་མ་རུལ་བ་གྲིབ་བསྐམ་བྱས་ཏེ་ཞིབ་པར་བཏགས་ལ་མིག་ལ་བཏབ་ན་ཤ་འཛེར་ལིང་ཏོག་སོགས་མིག་ནད་མཐའ་དག་ལ་ཕན་ནོ། །མགོ་
བོ་སྨན་གང་བཏང་ཀྱང་མི་ཕན་པར་ན་བ་ལ་ཞུམ་བུའི་པགས་པའི་ཞྭ་གྱོན་ན་ཕན་པར་འགྱུར་རོ། །སྒྲ་དང་རྒྱ་ཁ་སྤུ་སོགས་མེད་པར་འདོད་ན་ཐོག་མར་ལེགས་པར་བཞར། དེ་ནས་ཕ་ཝང་གི་ཀླད་པས་བསྐུ་མཉེ་ཐེངས་གསུམ་ཙམ་རེ་བྱས་ན་ཕྱིས་ནས་སྐྱེ་བར་མི་འགྱུར་
རོ༑ །པ་ཝང་གི་ཕྲུག་གུའི་རོ་མ་མེ་ལ་བསྲེགས་པའི་ཐལ་བ་མིག་ལ་བྱུགས་ན། སྟེང་འགྲིབ། བར་འགྲིབ། ཤ་འཛེར། ལིང་ཏོག །སྐྲངས་པ་སོགས་མིག་ནད་མཐའ་དག་ལ་ཕན་ནོ། །སྦྲུལ་གྱི་ཁྲག་དང་བྱི་བའི་ཁྲག་བསྲེས་པ་སྣ་མདོག་
དམར་པོར་འགྱུར་ཞིང་ཟ་ཕྲུག་གིས་ན་བ་ལ་གྱུགས་ན་མྱུར་དུ་ཕན་པར་འགྱུར་རོ། །བུད་མེད་སྦྲུམ་མ་བཙའ་མ་ཐུབ་པ་དད་བུ་རོ་མ་ཐོན་པར་སྦྲུལ་གྱི་ཀླད་པ་མོ་མཚན་གྱི་ནང་དུ་བྱུགས་ན་མྱུར་དུ་ཐོན་པར་འགྱུར་རོ། །སྦྲུལ་གྱི་པགས་པ་མེར་བསྲེགས་
པའི་ཐལ་བས་མིག་དམར་པོར་སོང་ཞིང་ན་བ་ལ་ཕན་ནོ། །རྔ་མོང་གི་ཀླད་པ་སེ་བ་བཅུ་དྲུག་ཙམ་རེ་ཁོང་དུ་བཏང་ན་རླུང་གི་ནད་མཐའ་དག་ལ་ཕན་ཞིང་མིག་ཤེད་ཆུང་བའང་ཆེ་བར་འགྱུར་རོ། །རྔ་མོང་གི་སྤུ་མེར་བསྲེགས་པའི་ཐལ་བ་སྣ་བུག་གི་ནང་དུ་ཕུས་
བཏབ་ན་སྣ་ཁྲག་མ་ཆོད་པ་མྱུར་དུ་ཆོད་པར་འགྱུར་རོ། །གོས་དར་བསྲེགས་པའི་ཐལ་བ་སྣར་བཏབ་ཀྱང་ནུས་པ་གོང་དང་འདྲ། ཡང་ན་ཆུ་བ་ལ་སྔོན་པོ་སྤྱི་བོར་བཀབ་ཀྱང་ཆོད་དོ། །ཡང་ཆུ་བལ་དང་ཤིང་ཀུན་མཉམ་དུ་བཏགས་ལ་ཆུར་སྦྱར་བའི་སྐྱོ་མ་

མེར་བསྲོས་པའི་དྲོན་མོ་སོ་གང་ན་སར་བྱུགས་ན་ཕྲལ་དུ་ཕན་པར་འགྱུར་རོ། །ནི་ལ་ཀ་ཝང་གི་རྩ་བ། ལོ་མ། རྐང་རྣམས་ཆ་མཉམ་ཞིབ་པར་བཏགས་པ་ཆ་གཅིག །ཤིང་ཀུན་དང་སྡུམ་ཆ་བཞི་བསྲེས་པ་ལྟེ་བར་བྱུགས་ན་སྦོས་
ཁྲོག་རླུང་གི་རེགས་མཐའ་དག་ལ་ཕན། ཕུར་མོང་ཀ་ར་དང་བསྲེས་ནས་ཁོང་དུ་བཏང་ན་མཁྲིས་ནད་ལ་ཕན། སུ་ཎ་ཎ་བ་འམ། ས་ཀྲ། གྷཎྜ་པུ་ཎ་ཞེས་མིང་གི་རྣམ་གྲངས། རའི་མར་དང་སྦྱར་ན་མིག་གི་ལིང་ཏོག་ལ་ཕན། སྦྲང་དང་སྦྱར་ན་མཆིམ་
འཛག་པ་ལ་ཕན། ཏིལ་སྣུམ་དང་སྦྱར་ན་མིག་གི་ཟ་ཕྲུག་ལ་ཕན། ཆུ་དང་སྦྱར་ན་མིག་གི་མཐོང་སྣང་སྐར་མ་འདྲ་བ་ལ་ཕན་ནོ། །ཞོའི་ཆུ་དང་སྦྱར་ན་སྲོད་ལོང་ལ་ཕན། ཞ་ཉེའི་བྲག་ཞུན་མདོག་དཀར་བ་འོ་མ་འདྲ་བ་མཆོག །གཞན་བྲག་ཞུན་གྱི་རིགས་གང་
བྱུང་ཡང་དེའི་ཁུ་བས་ཡན་ལག་ལ་སོགས་མཐའ་དག་ལ་ཕན་ནོ། །ཟི་ར་དཀར་པོ། །ཡུང་བ་ཞོ་བཞི། མུདྷ་སང་གྟི་ལོ་ཕཊ་ཀི་ཞོ་རེ། གླ་སྒང་ཨ་ཕིམ་ཕོ་རིས་རྣམས་རིམ་ གཅིག་ཀྱང་ཁོང་བར་བཏང་ན་བཅུད་ལེན་གྱི་མཆོག་ པས་ཆ་བསྐྱུང་། དེ་རྣམས་ཐང་
ཙམ་བརྡུངས། །གྲང་འཐག་མིག་ལ་བདུགས་པས་ཚ་བ་དང་། མིག་ཆུ་འཛག་པ་དང་། དམར་པོར་སོང་བ་ལ་ཕན། ཤི་ལ་ཛ་དྷུ་གདུས་པའི་ཐང་། །ཁོང་དུ་བཏང་བས་ཡན་ལག་རྩ་འདར་རྣམས། །བྷི་ཁ་སྣུམ་ལ་བཙོས་པས་ཕྱི་ལ་བྱུགས། །
ཕྱི་ནང་ལྟག་སྤྲད་བྱས་པས་ངེས་པར་ཕན། །མགོ་དང་ཡན་ལག་རུས་ཆག་ལ་སོགས་དང་། །རྩ་རྒྱུས་འཁུམ་ཆད་གསར་རྙིང་རྨ་རིགས་ལ། །ཤི་ལ་ཛ་དྷུ་གདུས་པའི་ཐང་དེ་ནི། །ཕྱི་ལ་བྱུགས་དང་ཁོང་དུ་བཏང་བ་ཡིས། །དེ་རྣམས་ཀུན་ལ་ཕན་པ་མྱོང་བས་
གྲུབ༑ །ཤི་ལ་ཛ་ངྷུ་གདུས་པ་ཐང་དུ་བཏང། །བུ་བཅས་སྐེད་པ་ན་དང་ཕོ་ན་འཇོམས། །དུག་ཉུང་ཕག་བྲུན་སྦྲེ་རོ་མ་ཉིད་བྲུན། བྱུང་ན་རབ་ ཆ་མཉམ་ནུས་ལྡན་བསྲེགས་པ་སྣུམ་དང་སྦྱར། །ཁོང་བཏང་ཕྱི་ལ་བྱུགས་པས་ཞ་གྲུམ་ནད། །གསར་རྙིང་ཀུན་ལ་བཏང་

བས་འཇོམས་པར་ངེས། །གླང་ཆེན་ལྕི་བའི་དུད་པ་མངལ་ན་བཏང་། །བུ་དང་ཤ་མ་ཕྲལ་དུ་ཐོན་པར་ངེས། ༈ །བླ་མ་དམ་པའི་ཞབས་ལ་ཕྱག་འཚལ་ལོ། །གྲུབ་ཐོབ་ཆེན་པོ་གོརྒ་ནཱ་ཐས་གསུངས་པའི་དྲི་ཆུའི་རྟགས་ལ་ཉིན་རེའི་ལེགས་ཉེས་བརྟག་པ་ནི། དགེ་སློང་
ལྟ་བུ་ཁྲིམས་ལྡན་ལ་ཤིན་ཏུ་བདེན་ཅིང་། ཁྱིམ་པའང་བརྟག་རུང་བ་སྟེ། དེ་ཡང་ཐོ་རངས་ཀྱི་དྲི་ཆུ་ཐོག་མ་ལ་བརྟག་པ་བྱེད་རྒྱུའི་དགོངས་ཉལ་པོ་དྲག་ཤུལ་ཆང་འཐུང་བ་སོགས་སྤང་ཞིང་། སྲོད་འཁོར་ཙམ་ལ་དྲི་ཆུ་ལན་གཅིག་དོར། དེ་ནས་སང་ལུས་ཀྱི
བ་སྤུ་མཐོང་བ་ཙམ་ལ་དྲི་ཆུ་དོར་ལ་དེ་ལ་བརྟག་པ་སྟེ། གསང་གནས་ཀྱི་ཁ་ནས་དྲི་ཆུ་གཡས་ངོས་སུ་འཁྱོགས་ནས་འགྲོ་ན་དེའི་ཉིན་བཀྲ་ཤིས་ཤིང་བདེ་ལེགས་དང་ལྡན་ལ་བྱ་བ་གང་བརྩམས་ཀྱང་འགྲུབ་པ་སོགས་ཤིན་ཏུ་ལེགས་སོ། །གཞོགས་གཡོན་དུ་འགྲོ་ན་
འཐབ་མོ་དང་རྩོད་པ་དང་འཕྲོག་བཅོམ་སོགས་འབྱུང་ཞིང་བྱ་བ་བརྩམས་ཀྱང་མི་འགྲུབ་ལ། གཏམ་མི་སྙན་པ་ཐོས་པ་སོགས་འབྱུང་ངོ་། །ཆུ་བྱིང་ཐད་ཀར་འགྲོ་ཞིང་གསར་གནས་ཀྱི་མཚམས་ནས་འོག་ཏུ་ཐིགས་པ་བབས་ན་ཟས་གོས་སོགས་ཡིད་དང་མཐུན་པའི་
ནོར་ཞིག་ངེས་པར་རྙེད་པར་འགྱུར་རོ། །གསང་གནས་ཀྱི་མཚམས་ནས་ཆུ་རྐང་གཅིག་ལ་དེ་ནས་གཉིས་སུ་གྱེས་ཤིང་སླར་གཅིག་ཏུ་འདྲིལ་ནས་འགྲོ་ན་ཉེ་དུ་མཛའ་བཤེས་སོགས་ཡིད་དང་མཐུན་པའི་མི་ཕྱོགས་སུ་སོང་བ་ཞིག་ངེས་པར་འཁོར་ཞིང་འཕྲད་པར་འགྱུར་རོ། །ཐོག་
མར་འདྲིལ་ཞིང་དེ་ནས་ལེབ་མོ་སྲབ་པོར་འགྲོ་ལ་སླར་ཡང་འདྲིལ་ནས་འགྲོ་ན་རྒྱལ་པོའི་ཆད་པའམ་རྐུ་ཇག་སྟོར་སོགས་ནོར་ལ་གོད་ཁ་འབྱུང་ངོ་། །ཆུ་བྱིང་ལྦུ་བ་དང་བཅས་ནས་འགྲོ་ཞིང་འོག་ཏུ་ཐིགས་པ་ཡང་འབབ་ལ་སར་བབས་པ་རྣམས་ཀྱང་འཁོར་ཞིང་ལྦུ་བ་དང་བཅས་
ན་ཆར་ཆེན་པོ་འབྱུང་ངོ་། །སྒྲ་དང་བཅས་ཏེ་བྱུང་ན་མི་འགྱངས་པར་བྱེས་སུ་འགྲོ་དགོས་འབྱུང་ངོ་། །དགོ་རུ་ལྟར་གཡོན་དུ་གཅུས་ནས་ཐད་ཀར་འགྲོ་ན་དེ་ཉིན་ནོར་སྟོར་བ་རྙེད་པར་མི་འགྱུར་རོ། །ཆུ་ཕར་མི་འགྲོ་བ་གྱེན་དུ་ཚུར་ལོག་ནས་གསང་གནས་ཀྱི་སྟེང་དུ་འབབ་ན་ཞག་

བཅུ་གསུམ་སོང་བའི་ཉིན་ངེས་པར་འཆི་བར་འགྱུར་རོ། །གཡས་སུ་གཅུས་ནས་འགྲོ་ན་ནོར་སྟོར་བའང་ཞག་ཁུངས་འཛོལ་བ་ལྟ་བུ་མ་རྙེད་པ་ཞིག་རྙེད་པར་འགྱུར་རོ། །དེ་རྣམས་རྣམ་དཔྱོད་དང་ལྡན་པས་མ་འཁྲུལ་བར་བརྟགས་ནས་
སོ་སོར་བཤད་པའི་འབྲས་བུ་ངེས་པར་འབྱུང་བ་ནི་མྱོང་བས་གྲུབ་པའོ། ༈ །ཞི་བ་ལ་ཕྱག་འཚལ་ལོ། །དགའ་བྱེད་ཀྱི་བདེན་པའི་གཏམ་རང་གི་ལུས་ཀྱི་གྲིབ་མར་ལེགས་ཉེས་བརྟག་པ་ནི། ཚེས་བཅོ་ལྔའི་མི་ཁྱེའི་སྐད་སོགས་སེམས་ཅན་མི་གནས་པའི་རྐྱེན་མེད་པའི་
གནས་དབེན་པར་ནམ་མཁའ་སྤྲིན་དང་ཁུག་རྡུལ་སོགས་ཀྱི་གྲིབ་མ་མེད་པའི་ཤིན་ཏུ་དྭངས་པའི་སྐབས་བརྟག་སྟེ། ལུས་གཅེར་བུར་ཕྱུང་ལ་ལུས་དྲོང་པོར་བསྲངས་ཏེ་ལངས་ལག་པ་གཉིས་ཆ་མཉམ་དུ་བརྐྱེངས། ཟླ་བ་རྒྱབ་ཏུ་ཁུར་ཏེ་བརྟགས་ལ། དེ་ཡང་
ཐོག་མར་ས་ལ་ཤར་བའི་གྲིབ་མའི་མཐེ་བོང་ནས་རིམ་བཞིན་གྱེན་དུ་འཛེགས་ཏེ་མིག་དང་ཐད་མཉམ་གྱེན་ཕྱོགས་ཀྱི་ནམ་མཁའ་ལ་གྲིབ་མ་སྤྲིན་ལྟ་བུ་ཞིག་འཆར་ལ། དེ་ཡང་ནམ་མཁའ་འཆར་བའི་གྲིབ་མ་དེར་ལུས་ཀྱི་དབྱེབས་མེད་པར་ཟླ་བ་ཉ་ལྟ་བུའི་བཟོ་དབྱིབས་
ལ་ཤིན་ཏུ་དཀར་བ་ཞིག་སྣང་ན་ཚེ་རིང་ནད་མེད་སྡུག་བསྔལ་མི་འབྱུང་། བསོད་ནམས་དང་ལོངས་སྤྱོད་མངའ་ཐང་རྒྱས། གྲགས་པས་ས་སྟེང་ཁྱབ་པ་སོགས་ཤིན་ཏུ་ལེགས་སོ། །ལུས་གཞན་མི་གསལ་བར་མགྲིན་པ་གཅིག་པོ་མཐོང་ན་སེམས་ལ་སྡུག་
བསྔལ་ཆེན་པོ་འབྱུང་ངོ་། །ལུས་ཐམས་ཅད་ཚང་ཞིང་དེ་ཡང་སྐྲངས་པའི་དབྱིབས་ལྟ་བུ་སྦོམ་པོར་མཐོང་ན་མྱུར་དུ་ནད་དྲག་པོ་འབྱུང་ངོ་། །ཚད་དབྱིབས་སྦོམ་ཕྲ་སོགས་རང་གི་ལུས་དང་མཚུངས་པར་མཐོང་ན་ནད་མི་འབྱུང་ཞིང་ལེགས་སོ། །ལུས་བྱིང་གསལ་ལ་མགོ་
བོ་མེད་ན་ཟླ་བ་དྲུག་ནས་ངེས་པར་འཆིའོ། །ལག་པ་གཉིས་མི་གསལ་ན་རང་ལ་ཡང་ནད་འབྱུང་ཞིང་སྤུན་ཟླ་གཅིག་ངེས་པར་འཆིའོ། །ཁ་དོག་ནག་པོར་སྣང་ན་ནོར་ལ་གོད་ཁ་ཆེན་པོ་འབྱུང་ངོ་། །བརླ་གཡས་གཡོན་གང་རིགས་ལ་བུག་པ་འདུག་ན་ཆུང་མ་ངེས་པར་འཆིའོ།

ལྟེ་བའི་ཐད་དུ་བུག་པ་འདུག་ན་འཐབ་མོ་དང་ཁ་མཆུ་རྩོད་པ་སོགས་འབྱུང་ངོ་། །གིབ་མ་ཤིན་ཏུ་རིང་ཞིང་མགྲིན་པ་མི་མཐོང་ན། ཡུལ་གྱི་རྒྱལ་པོ་སོགས་མི་ཆེན་པོ་ཞིག་འཆི་བར་འགྱུར་རོ། །སོལ་བའི་མདོག་ལྟ་བུ་ནག་པོར་མཐོང་ན། ས་ཞིང་དང་ནོར་རྫས་ལ་སོགས་
པ་ལོངས་སྤྱོད་གཞན་གྱིས་འཕྲོག་པར་འགྱུར་རོ། །སེར་པོར་མཐོང་ན་གཞན་གྱི་མི་ཁ་འབབ་པོ། །དཀར་པོར་མཐོང་ན་ནད་མེད་ཅིང་ལོངས་སྤྱོད་ཐོབ་པ་སོགས་མཆོག་ཏུ་ལེགས་སོ། །མིག་མི་མཐོང་ན་ཡིད་དང་མཐུན་པའི་མཛའ་གྲོགས་འཆི་བའམ་ནོར་སྟོར་བ་སོགས་
ཀྱིས་སེམས་ལ་སྡུག་བསྔལ་འབྱུང་ངོ་། །ལུས་ཀྱི་ཆ་ཤས་ཐམས་ཅད་ཚང་ཞིང་གསལ་ལ་ཁ་དོག་དཀར་ཞིང་བཀྲག་དང་ལྡན་ན་ལོ་དྲུག་ཚུན་ཆད་དུ་འཆི་པའི་འཇིགས་པ་མེད་ཅིང་ནད་དྲག་པོ་མི་འབྱུང་ངོ་། །ལོངས་སྤྱོད་དང་སྙན་གྲགས་འཕེལ་ཞིང་བདེ་སྐྱིད་ཕུན་སུམ་
ཚོགས་པ་ཐོབ་པར་འགྱུར་བ་འདི་ཡང་དག་པའོ། །ཞེས་ཕྱི་ནང་དྲང་སྲོང་གི་ཚེའི་རིག་བྱེད་རྒྱ་མཚོ་ལྟ་བུའི་ནང་ནས་མང་དག་ཡུལ་དབུས་འགྱུར་འཆང་དུ་གཙུག་ལག་གཉིས་པ་ཤེས་པའི་མཁས་མང་ལ་བསྟེན་ནས་དར་རྒྱས་སུ་ཡོད་པའི་སྨན་དཔྱད་ལ་མཁས་པ་ཁ་བ་ཅན་གྱི་
ལྗོངས་འདིར་དུ་མ་ཞིག་འོངས་ཚོད་དུ་འདུག་རུང་པཎྜི་ཏ་སྨྲྀ་ཏི་ཕན་ཚུན་སྐད་ཀྱི་བརྡ་མ་འཕྲོད་པས་རྟ་ནག་ཏུ་ལུག་རྫི་མཛད་པའི་ལོ་རྒྱུས་ལྟར་ཅི་ཡིན་ཆ་མ་འཚལ་བར་རང་ཡུལ་དུ་ཕྱིར་ལྡོག་སྟེ་གཞན་ཕན་གྱི་འཕྲིན་ལས་མ་བྱུང་བ་དང་། ལ་ལས་ཚེའི་རིག་བྱེད་ཤེས་པའི་རྣ་
ཐོས་ཙམ་གོ་ཡང་བོད་ཀྱི་གསོ་རིག་པས་ཆོག་ཤེས་པས། ལེགས་བཤད་རིན་པོ་ཆེར། ཙན་དན་གསེར་ལས་རིན་ཆེ་བ། །བླུན་པོས་སོལ་བར་བྱས་ལ་ལྟོས། །ཞེས་པ་ལྟར་ཤེས་བཞིན་ཁྱད་གསོད་ཀྱིས་དོར་བའང་མཆིས་རུང་རབ་བྱུང་བཅུ་གཅིག་པའི་ཤིང་
འབྲུག་གི་ལོར་ཤཱཀྱ་མུ་ནེའི་ཕོ་བྲང་ཆེན་པོའི་མདུན་ཕྱོགས་རྒྱ་གར་བའི་མི་རིགས་དུ་མ་ཚོགས་ཁྲོད་དུ་སྨན་པ་མཁས་པ་ཞིག་ཡོད་དམ་ཟེར་བའི་གཏམ་ཐོས་པས་རྐྱེན་བྱས་འདར་པ་ལོ་ཆེན་དྲི་མོལ་བྱེད་དུ་བཅུག་པ་འཕགས་ཡུལ་ནུབ་ཕྱོགས་མ་ཧོ་རའི་སའི་ཆར་བྲམ་ཟེ་གཙང་

མའི་རིགས་སུ་སྐྱེས་པ་སཾ་ནྱ་སེ་གོ་ད་ར་རཉྩོར་སྟེ་ཁྱིམ་སྤངས་ས་སྤྱོད་ཅེས་བྱ་བས་རྒྱ་གར་དབུས། ཤར། ནུབ། ལྷོ། བྱང་། ནཻ་པཱ་ལ་དང་བཅས་པ་ཆུ་བཞིན་མྱུལ་ནས་སློབ་དཔོན་གོ་ཏ་མ་བྷརྠི། ཨུཏྟཱ་མ་གི་རི། ཨུ་ཀཱ་ར་བྷརྠི་སོགས་
གུས་པས་བསྟེན་པའི་མཁས་པ་ཆེན་པོར་རྟོགས་ཏེ་འདར་པ་པཎ་ཆེན་གྱིས་ལོ་ཙཱ་བ་ཀྱིས་དར་མོ་སྨན་རམས་པར་བསླབ་ཏུ་བཅུག་པར་གསོ་རིག་གི་ལག་ལེན་ངོ་མཚར་བ་དུ་མ་བྱུང་རུང་ཕྱོགས་འདིར་མི་རྙེད་པའི་སྨན་གྱི་རིགས་འཚོལ་བར་རྒྱ་བལ་ཕྱོགས་སུ་ཕྱིར་བཏེག །
བལ་པོ་ཡམ་བུའི་རྒྱལ་བློན་ལ་རོགས་དོན་དགོས་ཚུལ་གྱི་སྡེ་པའི་ཧུང་རྒྱའི་མཚམས་སྦྱོར་སོང་བ་ལ་བརྟེན་སྨན་གྱི་རིགས་རྣམ་གྲངས་ཤིན་ཏུ་མང་བ་དང་བཅས་མེ་མོ་སྦྲུལ་ལོའི་དབྱར་འབྱོར་པའི་རྒྱ་བལ་གྱི་སློབ་དཔོན་མཁས་པ་རྣམས་ཀྱི་ཞལ་གྱི་བདུད་རྩི་ལས་འོངས་པའི་ཚེའི་
རིགས་བྱེད་ཀྱི་མན་ངག་གནད་ཀྱི་སྙིང་པོ་བསྡུས་པ་འདི་ཉིད་མི་ཆོས་གནད་ཕྲེང་ལས། སྔོན་དུས་བོད་འདི་སྲིན་པོའི་རྒྱལ་ཁམས་འདྲ། །དིང་སང་དུས་སུ་རྒྱ་གར་འཕགས་ཡུལ་འདྲ། །བསམས་ཀྱིན་ལོ་ཙཱ་བོད་ལ་དཀའ་དྲིན་ཆེ། །ཞེས་དང་། ས་སྐྱ་པཎྜི་ཏས།
བདེ་བར་གཤེགས་པའི་གཞུང་ལུགས་བླ་ན་མེད། །ཞུ་ཆེན་སྒྱུར་བྱེད་མཆན་བུའི་གནས་ཐོབ་པ། །སྐད་གཉིས་སྨྲ་མཁས་ལོ་ཙཱ་དེ་དག་ནི། །དེ་དག་བདག་ཅག་རྣམས་ཀྱི་མིག་བཞིན་གྱུར། །ཞེས་གསུངས་པ་ལྟར། པཱ་ཎི་བྱཱ་ཀ་ར་ཎ་སོགས་སྒྲ་མདོ་ཆེན་པོ་བཞི་ལ་
བློ་གྲོས་ཀྱི་ལང་ཚོ་མཆོག་ཏུ་རྒྱས་པ་སེ་དཀར་རིགས་ཀྱི་ཐིག་ལེ་འདར་པ་ལོ་ཙཱ་ངག་དབང་ཕུན་ཚོགས་ལྷུན་གྲུབ་ཀྱིས་བསྒྱུར་ཅིང་གསོ་བ་རིག་པའི་གཞུང་ལུགས་ལ་སློབ་དཔོན་མཁས་པ་བཅུ་ཕྲག་ཙམ་བསྟེན་ནས་སྦྱངས་པའི་ཡར་སྟོད་དར་མོ་སྨན་རམས་པ་བློ་བཟང་
ཆོས་གྲགས་ཀྱིས་འབད་པ་ཆེན་པོས་གཏན་ལ་ཕབ་པའོ། །ཆུ་གཏེར་སླར་ཡང་མ་བསྲུབས་སྔོན་མེད་པའི། །རིག་བྱེད་བདུད་རྩིའི་བུམ་པ་ཐོབ་པའི་ཚེ། །མེས་པོས་དྲན་པའི་གསོ་དཔྱད་དབྱར་སྐྱེས་ཀྱི། །རྔ་གསངས་དེ་ལ་མོས་པ་ཅུང་ཟད་ལྷོད། །ཏི་

སེའི་མདངས་ལྟར་རབ་དཀར་ལྷག་པའི་ཡིད། །ལུས་ཅན་ཚོགས་ལ་རྗེས་ཆགས་ཀུནྡའི་ཚལ། །འཛུམ་པའི་ཆོ་ག་གཏོང་མིན་སེམས་བསྐྱེད་ཀྱི། །བསིལ་སྦྱིན་མཁན་པོའི་ཆ་ཤས་ཉེ་བར་དགང་། །ཕྱོགས་བརྒྱར་ཟེགས་མ་འཐོར་བ་ཀཥྤུ་རའི། །དད་པས་
ཚ་གདུང་བཅིལ་ལ་མཚར་འཛིན་ན། །ཡོངས་གྲུབ་བརྒྱ་དང་རྩ་གཅིག་བྲོ་ནད་གཉེན། །སྨན་གྱི་དཔག་བསམ་འཁྲི་ཤིང་འདི་སུས་བསྐྲུན། །རིས་སུ་མ་ཆད་འགྲོ་བ་འཇིགས་བྲལ་བའི། །སྦྱིན་པའི་ཕ་རོལ་ཕྱིན་རྫོགས་རྒྱལ་སྲས་ཀྱི། །རླབས་ཆེན་སྤྱོད་ལ་འཇུག་རྣམས་
སངས་རྒྱས་ཞེས། །གྲགས་ཅན་བགྲོད་དཀའི་ས་དེ་མི་རིང་སྙམ། །བཟོད་མིན་ཚོར་བ་དྲག་པོའི་ནད་གནོད་དང་། །དེ་རྒྱུ་སྒྲིབ་གཉིས་ལུས་པ་མེད་བཅས་པ། །འཇོམས་པའི་སྨན་པ་ཆེས་མཆོག་རྫོགས་སངས་རྒྱས། །འགྲུབ་པའི་སྐལ་བ་བཟང་པོར་བདག་འགྱུར་ཤོག །
ཙན་དན་འབྱུག་དང་ཏེའུས་བརྡེག་པ་ལ། །སྙོམས་པར་ཞལ་འཆེའི་ཐུགས་རྗེ་སྙིགས་དུས་འདིར། །བསྐུལ་ན་འཇིག་རྟེན་གསུམ་གྱི་དུཿཁ་རྣམས། །མཁྱེན་བརྩེ་ནུས་པས་ཕ་མཐར་མཛད་དུ་གསོལ། །འགྲོ་མང་སྲོག་ཟུངས་བཅུད་ལེན་བདུད་རྩིའི་གཏེར། །མྱངས་པའི་
འབྲས་བུ་ནམ་མཁས་གཞལ་དཀའ་བའི། །དགེ་ཚོགས་མ་ལུས་མཐའ་བྲལ་སེམས་ཅན་ཀུན། །བླ་མེད་བྱང་ཆུབ་འཐོབ་པའི་རྒྱུ་རུ་བསྔོ། །ཞེས་ཚེའི་རིག་བྱེད་མཐའ་དག་གི་སྙིང་པོ་བསྡུས་པའི་གླེགས་བམ་གྱི་ཆེ་བརྗོད་བསྒྱུར་བྱང་སྨོན་ལམ་གྱི་རིམ་པ་འདི་ནི་ཟ་ཧོར་གྱི་བནྡེ་
ཚངས་སྲས་བཞད་པའི་རྡོ་རྗེས་དམར་སེར་ཅན་གྱེ་ལོ་ཁྲུམས་ཀྱི་ཟླ་བའི་དཀར་ཆའི་རྒྱལ་བ་དང་པོའི་ཚེས་ལ་རྒྱལ་ཁབ་ཆེན་པོ་པོ་ཏ་ལར་སྦྱར་བའི་ཡི་གེ་པ་ནི་དགེ་སློང་འཇམ་དབྱངས་གྲགས་པས་བགྱིས་པ་ཛ་ཡནྟུ།། །།༄