༄། །སོ་སོར་འབྲང་མ་ཆེན་མོའི་སྲུང་བ་བཞུགས།༄༅༅། །སོ་སོར་འབྲང་མ་ལ་ཕྱག་འཚལ་ལོ། །སྔར་བརྗོད་
པའི་མཚན་ཉིད་ལྡན་པའི་བྱང་ཆུབ་སེམས་དཔའ་དང་པོ་རེ་ཞིག་སེམས་ཅན་སྐྱབས་མེད་པའི་ནད་པ་རྣམས་ལ་མངོན་པར་བལྟས་ནས་སྙིང་རྗེས་དེ་རྣམས་གསོ་བར་འདོད་པས་སྨྱུང་བར་གནས་པར་བྱ་སྟེ། ཉི་མ་ཤར་བའི་དུས་སུ་ཡིད་དུ་འོང་བའི་བླ་རེ་བྲེས་པས་མཛེས་པར་བྱས་པས་དྲི་ཞིམ་པོའི་མེ་ཏོག་

བཀྲམ་པའི་ས་ཕྱོགས་སུ་ས་དང་ལྕི་བ་དག་གིས་འདོམ་པའི་ཚད་ཙམ་གྱིས། དཀྱིལ་འཁོར་གྲུ་བཞི་ཉེ་བར་བྱུགས་ནས། དེའི་དབུས་སུ་པདྨ་ལྔ་རྣམས་བྲི་བར་བྱའོ། །དེ་ལ་དབུས་སུ་ཚོན་རྩི་དཀར་པོས་འདབ་མ་བརྒྱད་པའི་པདྨའི་ལྟེ་བའི་ཟླ་བ་ལ། འོད་ཟེར་དཀར་པོ་དང་ལྡན་པའི་རྩིབས་
བརྒྱད་པ་སྟེ། ཕྱི་རོལ་དུ་འཁོར་ལོའི་ཕྲེང་བ་འཁྲིགས་པ་དང་ལྡན་པ་བྲི་བར་བྱའོ། །དེ་ནས་ཤར་དང་ལྷོ་དང་ནུབ་དང་བྱང་རྣམས་སུ། རང་རང་ཇི་ལྟ་བའི་རྡུལ་ཚོན་རྣམས་ཀྱིས་དམར་པོ་དང་། ནག་པོ་དང་། དཀར་པོ་དང་། སེར་པོའི་པདྨ་འདབ་མ་བརྒྱད་པ་རྣམས་ལ་གོ་རིམས་ཇི་ལྟ་བར་རྡོ་རྗེ་
དང་། རལ་གྲི་དང་། ཞགས་པ་དང་། གཡས་སུ་འཁྱིལ་པའི་དུང་རྣམས་དང་། སྔར་བརྗོད་པའི་ཁ་དོག་རང་རང་གི་འོད་ཟེར་དང་ལྡན་པ་བྲིས་ནས། དེའི་ཕྱི་རོལ་དུ་ཕྱོགས་དང་རྗེས་སུ་མཐུན་པར་ཁྱམས་གྲུ་བཞི་པ་ལ། རྡོ་རྗེ་དང་། རལ་གྲི་དང་། ཞགས་པ་དང་། གཡས་སུ་འཁྱིལ་
པའི་དུང་གིས་བསྐོར་བར་བྲི་བར་བྱའོ། །དེ་ནས་དབུས་སུ་པདྨའི་སྟེང་དུ་མན་ཛི་ལ་གནས་པའི་གསེར་ལ་སོགས་པའི་སྣོད་རྣམས་སྐུ་གདུང་དང་བཅས་པའི་མཆོད་རྟེན་དྲི་ཞིམ་པོའི་ཆུས་ཁྲུས་བྱས་བཞུགས་སུ་གསོལ་ནས། དེའི་སྟེང་དུ་བླ་རེ་ལས་མེ་ཏོག་དཀར་པོ་འཕྱང་དུ་གཞུག་པར་བྱའོ། །
དེ་བཞིན་དུ་ཤར་ལ་སོགས་པའི་ཕྱོགས་སུ་པདྨའི་འགྲམ་དུ་གོ་རིམས་ཇི་ལྟ་བར་ཙནྡན་དང་། ཁྲག་དང་། འོ་མ་དང་། གུར་ཀུམ་གྱི་ཆུས་གོང་བའི་ཁམ་ཕོར་བཞིའི་སྟེང་དུ། མེ་ཏོག་གི་ཕྲེང་བ་ལྗང་གུ་དང་། དམར་པོ་དང་། དཀར་པོ་དང་། སེར་པོ་འཕྱང་དུ་གཞུག་པར་བྱའོ། །དེའི་
ངོས་གཅིག་ཏུ་མཚན་ཉིད་དང་ལྡན་པའི་བུམ་པ་འཁོར་ལོ་ལ་སོགས་པའི་ཕྱག་མཚན་བྲིས་ལ། ཁ་རྒྱན་དང་བཅས་པ་དྲི་ཞིམ་པའི་ཆུས་གང་བ་ལྔ་གཞག་པར་བྱའོ། །དེ་རྣམས་ལ་སྣ་ཚོགས་པའི་མེ་ཏོག་དང་། བདུག་པ་དང་། མར་མེ་དང་། དྲི་དང་། ལྷ་བཤོས་རང་རང་གི་སྔགས་
ཀྱིས་བྱིན་གྱིས་བརླབས་པ་རྣམས་ཀྱིས་མཆོད་རྟེན་མཆོད་ནས། སོ་སོར་འབྲང་མ་ཆེན་མོའི་རྩ་བའི་སྔགས་ཀྱིས་དབུས་ཀྱི་བུམ་པ་ལ་ལན་ཉི་ཤུ་རྩ་གཅིག་བསྔགས་པར་བྱའོ། །དེ་ལ་འདི་ནི་སྔགས་ཡིན་ཏེ། ཨོཾ་ཨ་མྲྀ་ཏེ་ཝ་ར་ཝ་ར་ཝ་ར་པྲ་ཝ་ར་བི་ཤུདྡྷེ། ཆེ་གེ་མོ་རཀྵ་རཀྵ་ཧཱུཾ་ཧཱུཾ་ཕཊ་ཕཊ་

སྭཱ་ཧཱ། དེ་ནས་སྔ་མ་བཞིན་དུ་མེ་ཏོག་ལ་སོགས་པ་རྣམས་ཀྱིས་མཆོད་ནས། འབྲས་དཀར་པོའི་ཟན་དང་། མར་དང་། སྦྲང་རྩི་དང་། ཤ་ཀ་ར་ལ་སོགས་པ་རྣམས་ཀྱིས་གཏོར་མའི་སྣོད་བཀང་ནས་སྔགས་དང་ཚིགས་སུ་བཅད་པ་ཡང་བརྗོད་དེ། ཡུལ་འཁོར་
བསྲུང་འཁོར་དང་བཅས་པ་ལ་མཆོད་པ་དབུལ་བར་བྱའོ། །སྱཱད་ཡ་ཐེ་དན། དྷ་ར་ཎི་དྷ་ར་ཎི། པྲ་དྷ་ན་ས་ནི། བྷཉྫ་ནི་བི་དྷ་མ་ནི། ཀིཾ་པུ་རུ་ཥེ། ཤ་ཀ་ལེ། སཱ་ར་ཏི། ཤཱུ་ལ་དྷ་རེ། ཤུདྡྷ་ཙ་ར་ཎི། གྷོ་ཥ་བ་ཏི། ས་ར་ཨ་གྷེ། ཤཱནྟི་ཆེ་གེ་མོ་ཤར་ཕྱོགས་སུ་བདེ་ལེགས་སུ་གྱུར་ཅིག་སྭཱ་ཧཱ།
ཚངས་པ་དང་ནི་བརྒྱ་བྱིན་དང་། །འཇིག་རྟེན་སྐྱོང་དང་དབང་ཕྱུག་ཆེ། །གནོད་སྦྱིན་སྡེ་དཔོན་ཐམས་ཅད་དང་། །འཕྲོག་མ་བུ་དང་བཅས་རྣམས་ཀྱང་། །བདག་གི་མེ་ཏོག་སྤོས་རྣམས་དང་། །མཆོད་པ་འདི་དག་བླང་བར་མཛོད། །དེ་རྣམས་ཀྱི་ནི་བརྩོན་འགྲུས་དང་། །གཟི་བརྗིད་དབང་
ཕྱུག་སྟོབས་ཀྱིས་ཀྱང་། །ནད་རྣམས་ཐམས་ཅད་འཇོམས་གྱུར་ཅིག །ཆེ་གེ་མོ་ཤར་ཕྱོགས་སུ་བཀྲ་ཤིས་པར་གྱུར་ཅིག་སྭཱ་ཧཱ། ཨོཾ་ཨ་མྲྀ་ཏ་བི་ལོ་ཀི་ནི། གརྦྷ་སཾ་རཀྵ་ཎི། ཨ་ར་ཀྵ་ཎི་ཆེ་གེ་མོ་རཀྵ་རཀྵ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་བྱ་བའི་སྔགས་འདིས་ཤར་ཕྱོགས་ཀྱི་བུམ་པ་ལ་ལན་
བདུན་དུ་མངོན་པར་བསྔགས་པར་བྱའོ། །དེ་ནས་ལྷོ་ཕྱོགས་སུ་སྔར་བཞིན་དུ་མཆོད་པ་བྱས་ལ། ཉ་དང་ཤ་ལ་སོགས་པའི་གཏོར་མ་འཕགས་སྐྱེས་པོ་འཁོར་དང་བཅས་པ་ལ་དབུལ་བར་བྱའོ། །སྱཱད་ཡ་ཐེ་དན། ཤཱནྟི། ས་ར་ཊི། ཀཱཎྜི། ཀ་ར་ཊི། ཀིདྐ་སི། ཀི་ར་ནྟ། ཀི་ར་ཌི། བར་དྷི། ཨརྡྷ་ནི། དྷུ་མ་དྷ་
ར་ཎི། ཧི་མ་བ་ཏི། ཛྱོ་ཏི་ས་ཙ་ར་ཎི། པ་ལ་ཨ་གྲི །ཆེ་གེ་མོ་ལྷོ་ཕྱོགས་སུ་བདེ་ལེགས་སུ་གྱུར་ཅིག་སྭཱ་ཧཱ། ཚངས་པ་དང་ནི་བརྒྱ་བྱིན་དང་། །འཇིག་རྟེན་སྐྱོང་དང་དབང་ཕྱུག་ཆེ། །གནོད་སྦྱིན་སྡེ་དཔོན་ཐམས་ཅད་དང་། །འཕྲོག་མ་བུ་དང་བཅས་པ་རྣམས། །བདག་གི་མེ་ཏོག་སྤོས་རྣམས་
དང་། །མཆོད་པ་འདི་དག་བླང་བར་མཛོད། །དེ་རྣམས་ཀྱི་ནི་བརྩོན་འགྲུས་དང་། །གཟི་བརྗིད་དབང་ཕྱུག་སྟོབས་ཀྱིས་ཀྱང་། །ནད་རྣམས་ཐམས་ཅད་འཇོམས་གྱུར་ཅིག །ཆེ་གེ་མོ་ལྷོ་ཕྱོགས་སུ་བདེ་ལེགས་སུ་གྱུར་ཅིག་སྭཱ་ཧཱ། དེ་ནས་ཨོཾ་བི་མ་ལ། བི་པུ་ལེ། ཛ་ཡ་ཝ་རེ། ཨ་མྲྀ་ཏ་

བི་ར་ཛེ་ཆེ་གེ་མོ་རཀྵ་རཀྵ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་བྱ་བའི་སྔགས་ཀྱིས་ལྷོ་ཕྱོགས་ཀྱི་བུམ་པ་ལ་ལན་བདུན་མངོན་པར་བསྔགས་པར་བྱའོ། །དེའི་རྗེས་ལ་ནུབ་ཕྱོགས་སུ་སྔར་བཞིན་མཆོད་པ་སྔོན་དུ་སོང་བས་སྤྱན་མི་བཟང་འཁོར་དང་བཅས་པ་ལ་ཞོ་དང་འོ་མ་ལ་སོགས་པའི་གཏོར་མ་
དབུལ་བར་བྱའོ། །སྱཱད་ཡ་ཐེ་དན། བ་ར་མི་བ་ར་ཨ་གྲེ། བ་ལ་བ་ཏེ། བ་ལི་ནི། ནི་ཤཾ་གེ། བཾ་སེ། ཁ་རི་ཀ་བི་ལི། ཙནྡྲ་ནི། ཏི་རི་ཎི། ནི་ར་ཛ་ནི། བི་དྷ་རི་ཎི། བརྞ་བ་ཏི། ཨ་ཙ་ནི། ནུབ་ཕྱོགས་སུ་ཆེ་གེ་མོ་བདེ་ལེགས་སུ་གྱུར་ཅིག་སྭཱ་ཧཱ། ཚངས་པ་དང་ནི་བརྒྱ་བྱིན་དང་། །འཇིག་རྟེན་
སྐྱོང་དང་དབང་ཕྱུག་ཆེ། །གནོད་སྦྱིན་སྡེ་དཔོན་ཐམས་ཅད་དང་། །འཕྲོག་མ་བུ་དང་བཅས་པ་རྣམས། །བདག་གི་མེ་ཏོག་སྤོས་རྣམས་དང་། །མཆོད་པ་འདི་ནི་བླང་བར་གྱིས། །དེ་རྣམས་ཀྱི་ནི་བརྩོན་འགྲུས་དང་། །གཟི་བརྗིད་དབང་ཕྱུག་སྟོབས་ཀྱིས་ཀྱང་། །ནད་རྣམས་ཐམས་
ཅད་འཇོམས་གྱུར་ཅིག །ཆེ་གེ་མོ་ནུབ་ཕྱོགས་སུ་བདེ་ལེགས་སུ་གྱུར་ཅིག་སྭཱ་ཧཱ། དེ་ནས་བྷཱ་ར་བྷཱ་ར། སཾ་བྷཱ་ར་སཾ་བྷཱ་ར། ཨིནྡྲི་ཡ་མ་ལ་བི་ཤོ་དྷ་ནི་རུ་རུ་ཙ་ལེ། ཆེ་གེ་མོ་རཀྵ་རཀྵ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་བྱ་བའི་སྔགས་འདིས་ནུབ་ཕྱོགས་སུ་བུམ་པ་ལ་ལན་བདུན་བཟླས་པའི་སྔགས་
སོ། །དེའི་རྗེས་ལ་བྱང་ཕྱོགས་སུ་སྔར་བཞིན་དུ་མཆོད་པ་བྱས་ལ། འབྲས་ཀྱི་འོ་ཐུག་དང་། ནས་ཀྱི་ཁུར་བ་ལ་སོགས་པས་ལུས་ངན་པོ་འཁོར་དང་བཅས་པ་ལ་མཆོད་པ་དབུལ་བར་བྱའོ། །སྱཱད་ཡ་ཐེ་དན། ཁཌྒ་གརྦྷེ་བི་ཙཀྵ་ཎེ། ཙཀྵ་རཱ་ཛ་ནེ། ཙནྡྲེ་བཱ་ཏཱ་ལེ། བྷ་མཾ་པརྦ་ཏེ། ཁ་ར་ཨ་གྲེ།
བྷྲྀ་ཀུ་ཊི། ཀར་ཨ་གྲེ །ཨེ་ག་ཨ་གྲེ། པ་ར་ག་ཕ་ཏི། སཱ་རདྒ་པ་ཏི། ཙནྡྲ་ཀཱནྟི། བྱང་ཕྱོགས་སུ་ཆེ་གེ་མོ་བདེ་ལེགས་སུ་གྱུར་ཅིག་སྭཱ་ཧཱ། ཚངས་པ་དང་ནི་བརྒྱ་བྱིན་དང་། །འཇིག་རྟེན་སྐྱོང་དང་དབང་ཕྱུག་ཆེ། །གནོད་སྦྱིན་སྡེ་དཔོན་ཐམས་ཅད་དང་། །འཕྲོག་མ་བུ་དང་བཅས་པ་
རྣམས། །བདག་གི་མེ་ཏོག་སྤོས་དག་དང་། །མཆོད་པ་འདི་ནི་བླང་བར་གྱིས། །དེ་རྣམས་ཀྱི་ནི་བརྩོན་འགྲུས་དང་། །གཟི་བརྗིད་དབང་ཕྱུག་སྟོབས་ཀྱིས་ཀྱང་། །ནད་རྣམས་ཐམས་ཅད་འཇོམས་གྱུར་ཅིག །ཆེ་གེ་མོ་བྱང་ཕྱོགས་སུ་བདེ་ལེགས་སུ་གྱུར་ཅིག་སྭཱ་ཧཱ། ཨོཾ་མ་ཎི་དྷ་རི་

བཛྲཱི་ཎི། མ་ཧཱ་པྲ་ཏི་ས་རེ། ཆེ་གེ་མོ་རཀྵ་རཀྵ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་བྱ་བ་འདིས་བྱང་ཕྱོགས་སུ་བུམ་པ་ལ་ལན་བདུན་བསྔགས་པར་བྱའོ། །སླར་ཡང་དབུས་སུ་མཆོད་པ་རྣམ་པ་སྣ་ཚོགས་བྱས་ཏེ། མཚམས་རྣམས་དང་སྟེང་དང་འོག་ན་གནས་པ་རྣམས་ལ། སྣ་ཚོགས་
པའི་གཏོར་མ་སྦྱིན་པར་བྱ་སྟེ། སྱཱད་ཡ་ཐེ་དན། བྲ་ཧྨེ་བྲ་ཧྨ་གྷོ་ཥེ་བྲ་ཧྨ་སྭཱ་རེ། བཛྲེ་བཛྲ་གྷོ་ཥེ། ཐི་རེ་ཐི་རེ། སཱ་རེ། ཨ་ཙ་ལེ། ཨ་རཎྜེ། ར་ཎཎྜེ། ཨ་རཎྜ། ཤཱུ་ར་བ་ར། ཨ་གྲ། པྲ་བ་ཏེ། སར་བ་ཏེ། ཆེ་གེ་མོ་ཕྱོགས་མཚམས་ཐམས་ཅད་དང་། སྟེང་འོག་ཐམས་ཅད་དུ་བདེ་ལེགས་སུ་གྱུར་
ཅིག་སྭཱ་ཧཱ། ཚངས་པ་དང་ནི་བརྒྱ་བྱིན་དང་། །འཇིག་རྟེན་སྐྱོང་དང་དབང་ཕྱུག་ཆེ། །གནོད་སྦྱིན་སྡེ་དཔོན་ཐམས་ཅད་དང་། །འཕྲོག་མ་བུ་དང་བཅས་པ་རྣམས། །བདག་གི་མེ་ཏོག་སྤོས་རྣམས་དང་། །མཆོད་པ་འདི་དག་བླང་བར་གྱིས། །དེ་རྣམས་ཀྱི་ནི་བརྩོན་འགྲུས་དང་། །གཟི་བརྗིད་
དབང་ཕྱུག་སྟོབས་ཀྱིས་ཀྱང་། །ནད་རྣམས་ཐམས་ཅད་འཇོམས་གྱུར་ཅིག །ཆེ་གེ་མོ་ཕྱོགས་མཚམས་ཐམས་ཅད་དང་། སྟེང་དང་འོག་ཐམས་ཅད་དུ་བདེ་ལེགས་སུ་གྱུར་ཅིག་སྭཱ་ཧཱ། དེ་ནས་མཆོད་པ་སྔོན་དུ་སོང་བས། མཉམ་པར་གཞག་པའི་སེམས་ཀྱིས་འདི་སྐད་བདག་གིས་
ཐོས་པའི་ཞེས་བྱ་བ་ནས། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ་ཞེས་བྱ་བའི་བར་དུ་སོ་སོར་འབྲང་མའི་མདོ་ལན་ཅིག་གདོན་པར་བྱའོ། །དེ་ནས་ཤར་ཕྱོགས་སུ་ནད་པ་ལ་སོགས་པ་ལ་གོས་གཙང་མ་བགོས་ལ་ཁ་བྱང་ཕྱོགས་སུ་བསྟན་ནས་བཞག་སྟེ། ཡུངས་
ཀར་ལ་སོགས་པ་ས་བོན་སྣ་ཚོགས་ཀྱིས་བྱུར་བསལ་ནས། སེང་ལྡེང་དང་རྒྱ་ཤུག་གི་མེ་དག་ལ་ས་བོན་བླུགས་པར་བྱའོ། །དེ་ལ་འདིའི་ཚིགས་སུ་བཅད་པ་འདི་ཡིན་ཏེ། གང་དག་སངས་རྒྱས་རང་སངས་རྒྱས། །སངས་རྒྱས་རྣམས་ཀྱི་ཉན་ཐོས་དང་། །ཚངས་དབང་དང་ནི་
འཇིག་རྟེན་སྐྱོང་། །གནོད་སྦྱིན་སྡེ་དཔོན་དབང་ཕྱུག་དང་། །དེ་བཞིན་གནོད་སྦྱིན་སྟོབས་ཆེན་དང་། །འཕྲོག་མ་བུ་དང་བཅས་པ་དག །དེ་རྣམས་མཐུ་དང་གཟི་བརྗིད་ཀྱིས། །རོ་ལངས་ལས་རྣམས་ཆད་གྱུར་ཅིག །རྡོ་རྗེས་རིན་ཆེན་ཕུག་པ་དང་། །མེ་ཡིས་བུད་ཤིང་སྲེག་བྱེད་དང་། །

རླུང་གིས་སྤྲིན་རྣམས་འཐོར་བ་དང་། །ཉི་མས་ནགས་ཚལ་སྐེམས་བྱེད་པ། །སྣ་ཚོགས་དྲི་དང་མར་མེ་དང་། །སྤོས་ཀྱིས་སྡིག་པ་ངེས་བསལ་ཏེ། །བདེན་པའི་ཚིག་ནི་འདི་དག་གིས། །བྱད་སྟེམས་ལ་སོགས་ཚིག་པར་ཤོག །ཏདྱ་ཐཱ། ཨོཾ་ཧུ་མེ་ཧུ་མེ། ཀ་ར་བ་ཏི། ཀ་ཁ་ལི། ཧུ་ཧུ་ནི།
ཛ་བ་ལེ། ག་རེ། ག་རི་ནི། ཤ་བ་རི། ཤཱནྟི་པྲ་ཤཱནྟི་སྭཱ་ཧཱ། དྷ་བནྟི་སྭཱ་ཧཱ། གནྡྷརྦེ་སྭཱ་ཧཱ། བ་ལ་ག་ཏེ་སྭཱ་ཧཱ། སརྦ་ཀ་ཁོརྡ་ཚེ་ད་ནི་སྭཱ་ཧཱ། སྔགས་ཀྱི་ཚིག་འདི་རྣམས་ཀྱིས་ཆེ་གེ་མོའི་བྱད་དང་རོ་ལངས་དང་། སྨན་དང་སྔགས་དང་དུག་གི་སྦྱོར་བ་རྣམས་ལྷ་ཐམས་ཅད་ཀྱིས། ཚེ་དི་ཏ་བེ་དི་ཏ།
པ་ར་ཛི་ཏ་སྭཱ་ཧཱ། ཨོཾ་མུ་ནེ་མུ་ནེ་བ་རི། དེ་བཞིན་གཤེགས་པ་ཐམས་ཅད་ཀྱིས་རིག་པའི་དབང་བསྐུར་བའི་རྡོ་རྗེའི་གོ་ཆ་ཆེན་པོའི་ཕྱག་རྒྱ་ཐམས་ཅད་ཀྱིས། སརྦ་ཏ་ཐཱ་ག་ཏ་ཧྲྀ་ད་ཡ་བཛྲ་སྭཱ་ཧཱ། ཞེས་བརྗོད་པ་སྔོན་དུ་འགྲོ་བས་བུམ་པ་ལྔ་པོ་རྣམས་ཀྱིས་གོ་རིམས་ཇི་ལྟ་བར་དབང་བསྐུར་བར་བྱའོ། །
ན་མཿསརྦ་ཏ་ཐཱ་ག་ཏེ་བྷྱོ་ཡེ་ཏིཥྛནྟི། ད་ས་སུ་ཏིཀྵུ། ཨོཾ་མ་ཎི་བཛྲེ་ཧྲྀ་ད་ཡ་བཛྲེ། མ་མ་ར་སྱ་ནྱ་བི་དྷ་རི་ཎི། ཧ་ན་ཧ་ན། སརྦ་ཤ་ཏྲཱུན། བཛྲ་གརྦྷེ། ཏྲཱ་ས་ཡ་ཏྲཱ་ས་ཡ། སརྦ་མ་ར་བྷ་བ་ནི་ཧཱུཾ་ཧཱུཾ་སཾ་ཧ་ར་སཾ་ཧ་ར། བུདྡྷ་ནེ་ཏྲི། སརྦ་ཏ་ཐཱ་ག་ཏ་བཛྲ་ཀལྤ་ཨ་དྷིཥྛི་ཏེ། སརྦ་ཀརྨ་ཨཱ་བ་ར་ཎ་ཨ་པ་ནཱ་ཡ་
སྭཱ་ཧཱ། ཞེས་ལན་ཉི་ཤུ་རྩ་གཅིག་བརྗོད་པ་སྔོན་དུ་སོང་བའི་ཙནྡན་གྱིས་སྤྱི་བོ་ནས་བརྩམས་ཏེ་རྐང་པའི་བར་དུ་བྱུག་པར་བྱའོ། །དེ་ནས་ཆོ་ག་ཇི་ལྟ་བ་བཞིན་དུ་སོ་སོར་འབྲང་མ་ཆེན་མོའི་འཁོར་ལོ་བྲིས་ཏེ། སྐེ་འམ་དཔུང་པ་ལ་བཏགས་ནས་སོ་སོར་འབྲང་མ་ཆེན་མོའི་ཕྲེང་བའི་སྔགས་ཀྱིས་སྤྱི་
བོར་བསྲུང་བར་བྱའོ། །སངས་རྒྱས་ལ་ཕྱག་འཚལ་ལོ། །ཆོས་ལ་ཕྱག་འཚལ་ལོ། །དགེ་འདུན་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཐུགས་རྗེ་ཆེན་པོ་དང་ལྡན་པ་ཤཱཀྱ་ཐུབ་པ་ལ་ཕྱག་འཚལ་ལོ། །
སངས་རྒྱས་བསྟན་པ་འཕེལ་བྱའི་ཕྱིར། །དེ་ལ་གུས་པར་ཕྱག་འཚལ་ནས། །སེམས་ཅན་རྣམས་ལ་སྙིང་བརྩེའི་ཕྱིར། །དེ་ནི་ང་ཡིས་བརྗོད་པར་བྱ། །རིག་སྔགས་གཟི་བརྗིད་ཆེན་མོ་འདི། །སྟོབས་ཆེན་ཕ་རོལ་གནོན་པ་སྟེ། །རྡོ་རྗེ་གདན་ལ་ཐུབ་པ་ཡིས། །འདི་ནི་གསུངས་

མ་ཐག་ཏུ་ཡང་། །བདུད་དང་བདུད་ཀྱི་རིས་རྣམས་དང་། །གཟའ་དང་ལོག་པར་འདྲེན་པ་དང་། །བགེགས་རྣམས་ཇི་སྙེད་གང་ཡོད་པ། །ཐམས་ཅད་དེ་ཡི་མོད་ལ་བརླག །ཏདྱ་ཐཱ། ཨོཾ་གི་རི་གི་རི། གི་རི་ཎི་གི་རི་ཎི། གི་རི་བ་ཏི་གི་རི་བ་ཏི། གུ་ཎ་བ་ཏི་གུ་ཎ་
བ་ཏི། ཨཱ་ཀཱ་ཤ་བི་ཤུདྡྷེ། ཨཱ་ཀཱ་ཤ་བ་ཏི། ཨཱ་ཀཱ་ཤ་བི་ཤུདྡྷེ། སརྦྦ་པྲ་བྷ་བི་ག་ཏེ། ཨཱ་ཀཱ་ཤེ་ག་གན་ཏེ་ལེ། ཨཱ་ཀཱ་ཤ་བི་ཙ་རི་ཎི། ཛ་ལི་ཏ་ཤེ་ཁ་རེ། མ་ཎི་མཽ་ཁ་ཏི་ཀ །ཁ་ཙི་ཏ་མཽ་ལི་ས་དྷ་རེ། སུ་ཀེ་ཤེ །སུ་བྷེ་ཤེ །སུ་བཀྟྲེ། སུ་བརྞེ། སུ་བརྞ་གཽ་ར། ཨ་ཏི་ཏ། ཨ་ན་ག་ཏེ། པྲ་
ཏྱུདྤནྣེ། ན་མཿསརྦ་ཥཱཾ་བྷཱུ་ཏ་ནཾ། ཛ་ལི་ཏི། ཏེ་ཛ་ས། བུདྡྷེ། སུ་བུདྡྷེ། བྷ་ག་བ་ཏི། སུ་རཀྵི་མེ། སུ་པྲ་བྷེ། སུ་པྲ་ཏེ། སུ་ཏ་མེ། སུ་དཱམྟེ། བ་རེ་བ་ར་ཏེ། བྷ་ག་པ་ཏི། བྷ་དྲ་བ་ཏི། བཛྲེ་སུ་བྷ་རེ། བི་མ་ལེ། ཛ་ཡ་བྷ་དྲི་པྲ་ཙཎྜི། ཙཎྜེ། མ་ཧཱ་ཙཎྜི། བྷ་གོ་རི་བོ་རི། གནྡྷ་རི། གོ་བྷུ་རེ། ཙཎྜ་ལི། མཱ་ཏཾ་གི །མ་ལི་ནི།
བརྩ་ནི། སུ་མ་ཏི། པུཀྐ་སི། ཤ་བ་རི་ཤ་བ་རི། ཤཾ་ཀ་རི། དྲ་མི་ཌི། དྷ་མི་དྷི། རོ་དུ་ཏྲི་ཎི། སརྦྦ་གྲ་ཧ་བི་དྷ་རི་ཎི། སརྦྦ་ཨརྠ་སཱ་དྷ་ནི། ཧ་ན་ཧ་ན་སརྦ་ཤཱ་ཏྲཱུཾ་ནཱཾ། ད་ཧ་ད་ཧ་སརྦ་དུཥྚཱཾ། པ་ཙ་པ་ཙ་སརྦྦ་བྷཱུ་ཏ། པྲེ་ཏ་པི་ཤཱ་ཙཱ་ནཱཾ། མ་ཐ་མ་ཐ་སརྦྦ་ཡཀྵ་རཱཀྵ་ས། ཌཱ་ཀི་ནཱི་ནཱཾ། མ་ནུ་ཥྱ། ཨ་མ་ནུ་ཥྱ་ནཱཉྩ། པྲ་མ་ཐ་བྲ་མ་ཐ།
ཧྲྀ་ད་ཡཾ། ཏྲཱ་ས་ཡ། ཛཱི་བི་ཏཾ། གདོན་མ་རུངས་པ་ཐམས་ཅད་ཀྱི་སྲོག་གཞོམ་དུ་གསོལ། བཅོམ་ལྡན་འདས་མ་བདག་གི་སྡིག་པ་ཐམས་ཅད་གཞོམ་དུ་གསོལ། བདག་འཁོར་དང་བཅས་པ་ཐམས་ཅད་དུ་འཇིགས་པ་དང་། གནོད་པ་ལས་བསྲུང་དུ་གསོལ། མ་རུངས་པ་ཐམས་ཅད་
བཅིང་དུ་གསོལ། སརྦ་ཀཱི་ལ་བི་ཤི་ནཱ་ཤ་ནི། བ་ར་དནྟེ། མྲྀ་དུ་དནྟ། ཝ་ར་ཎི། མ་ར་བནྟེ། མ་ཎི་ནི། མ་ཧཱ་མ་ཎི་ནི། ཙི་ཏི་ཙི་ཏི། བི་ཊི་བི་ཊི། བི་མ་ལེ། ཊི་ཏི་ཊི་ཏི། ཏ་ཊ་ཏ་ཊ། ནི་རུ་ཊེ། ཤ་ནི་རི། ཤ་རི་ནི། གོ་བུ་རི། གཽ་རི་ཎི། པི་རི་ཎི། པྲ་བ་རེ། ས་མ་རེ། ཙཎྜ་ལི། མ་ཏཾ་གི །ཨ་ར་སི།
ཏུབ་ཏ་སི། བརྩ་སི། སུ་མ་ཏི། པུཀྐ་སི། ཤ་བ་རི་ཤ་བ་རི། ཤདྐ་རི། དྲ་མི་ཊི། ད་ཧ་ནི། པ་ཙ་ནི། མརྡ་ནི། སཱ་ར་ལེ། སཱ་ར་ལེ། ས་ར་མཾ་བྷེ། ཧི་ན་མད་དྷྱོད། ཀིཥྚ་བི་དྷ་རི་ཎི། མ་ཧི་ལེ། མ་ཧཱ་མ་ཧེ་ལེ། ནི་ག་ཏེ། ནི་ག་ཊེ། བྷཉྫེ་མཏྟེ་མཏྟེ། མཏྟི་ནི་དནྟ། ཙཀྲེ་ཙཀྲ། བཱ་ཀི་ནི།

ཛ་ལ་ཛ་ལེ། ཤ་བ་རི་ཤ་བ་རི། སརྦྦ་བྱཱ་དྷི་ཧ་རི་ཎི། ཙུ་ཏེ་ཙུ་ཊི། ཙཱུ་ཌི་ནི་ཙཱུ་ཌི་ནི། དྲི་ཙི་ཙུ་ནི། ནི་མི་ནི་མི། ནི་མིནྡྷ་རི། ཏྲི་ལོ་ཀ་ཛ་ན་ནི། ཏྲི་ལོ་ཀ་ཀ་རི། པྲ་མ་རི། ཏྲཻ་དྷཱ་ཏུ་ཀ །བྱ་བ་ལོ་ཀ་ནི། བཛྲ་པ་ར་ཤུ །པཱ་ཤ་ཁངྒ། ཤཾ་ཁ། ཙཀྲ་ཏྲི་ཤཱུ་ལ། ཙིནྟཱ་མ་ཎི། མ་ཧཱ་བིདྱ་དྷ་ར་ཎི། བདག་གནས་
ཐམས་ཅད་དུ་གནས་པ་ན། མ་རུངས་པའི་འཇིགས་པ་ཐམས་ཅད་དང་། མི་དང་མི་མ་ཡིན་པའི་འཇིགས་པ་ཐམས་ཅད་ལས་བསྲུང་དུ་གསོལ་བསྲུང་དུ་གསོལ། བཛྲེ་བཛྲེ། བཛྲེ་བ་ཏི། བཛྲ་པཱ་ཎི་དྷ་རེ། མི་ལི་མི་ལི། ཧི་ལི་ཧི་ལི། ཀི་ལི་ཀི་ལི། ཙི་ལི་ཙི་ལི། བི་ལི་བི་ལི། སི་རི་སི་རི།
བ་ར་བ་ར་བ་ར་ཌེ། སརྦཱ་ཏྲ་ཛ་ཡ། བ་ལ་དྷེ་སྭཱ་ཧཱ། སརྦ་པཱ་པཾ་བི་དྷ་རི་ཎི་སྭཱ་ཧཱ། སརྦ་བྱཱ་དྷི་ཧ་རི་ཎི་སྭཱ་ཧཱ། སཾ་བྷཱ་ར་ཎི་སྭཱ་ཧཱ། སརྦཱ་ཏྲ་བྷ་ཥ་སྭཱ་ཧཱ། སརྦ་ཤ་ཏྲཱུཾ་བྷ་ཡ་ཧ་ར་ཎི་སྭཱ་ཧཱ། སཾ་དྷཱ་ར་ཎི་སྭཱ་ཧཱ། སྭསྟིརྦྷ་བ་སྭཱ་ཧཱ། བདག་འཁོར་དང་བཅས་པ་དང་། སེམས་ཅན་ཐམས་ཅད་བདེ་ལེགས་སུ་གྱུར་
ཅིག་སྭཱ་ཧཱ། ཤཱནྟིཾ་སྭཱ་ཧཱ། པུཥྚིཾ་སྭཱ་ཧཱ། བ་ལ་བརྟི་ནི་སྭཱ་ཧཱ། ཛ་ཡ་ཏུ་ཛ་ཡེ། ཛ་ཡ་བ་ཏི། ཛ་ཡ་བི་མ་ལེ་སྭཱ་ཧཱ། བི་པུ་ལེ་སྭཱ་ཧཱ། ཨོཾ་སརྦ་ཏ་ཐཱ་ག་ཏ་མུ་ཏེ་སྭཱ་ཧཱ། ཨོཾ་བྷུ་ཏ་སྭཱ་ཧཱ། ཨོཾ་བྷུ་བ་སྭཱ་ཧཱ། ཨོཾ་བྷུར་བྷུ་བ་སྭཱ་ཧཱ། ཨོཾ་བྷུ་རེ་བྷུ་རེ་བཛྲ་པ་ཏི་སྭཱ་ཧཱ། སརྦ་ཏ་ཐཱ་ག་ཏ་ཧྲྀ་ད་ཡ་པཱུ་ར་ཎི་སན་
དྷ་ར་ཎི། ཙ་ལ་ཙ་ལ། བ་ལ་བ་ལ། བཛྲ་ཡ་བིདྱེ། ཨོཾ་ཧཱུཾ་ཧཱུཾ་ཕཊ་ཕཊ་སྭཱ་ཧཱ་ཞེས་སོ། །དེ་ནས་སངས་རྒྱས་དང་བྱང་ཆུབ་སེམས་དཔའ་དང་། ལྷ་རྗེས་སུ་དྲན་པ་སྔོན་དུ་སོང་བས། བདེན་པའི་བྱིན་གྱི་རླབས་འདི་བྱའོ། །ལྷ་དང་བརྒྱ་བྱིན་དང་བཅས་པ། །སངས་རྒྱས་ཀྱིས་ཁྱོད་བདེ་
ལེགས་ཤོག །དུས་ཀུན་དུ་ནི་སྟོན་པར་ཤོག །འབྱུང་པོ་ཐམས་ཅད་བདེ་ལེགས་ཤོག །སངས་རྒྱས་བསོད་ནམས་མཐུ་དང་ནི། །ལྷ་རྣམས་ཀྱི་ནི་སྟོབས་ཀྱིས་ཀྱང་། །དོན་ནི་གང་དང་གང་འདོད་པ། །དོན་ནི་ཐམས་ཅད་གྲུབ་པར་ཤོག །རྐང་གཉིས་ཁྱེད་ཅག་བདེ་ལེགས་ཤོག །
རྐང་བཞི་ཁྱེད་ཅག་བདེ་ལེགས་ཤོག །ལམ་དུ་ཞུགས་རྣམས་བདེ་ལེགས་ཤོག །ཕྱིར་འོང་དག་ཀྱང་བདེ་ལེགས་ཤོག །མཚན་མོ་བདེ་ལེགས་ཉིན་བདེ་ལེགས། །ཉི་མའི་གུང་ལ་བདེ་ལེགས་ཤོག །ཁྱེད་ཅག་ཀུན་ཀྱང་བདེ་ལེགས་ཤོག །ཁྱེད་ཅག་སྡིག་པར་མ་གྱུར་ཅིག །

སེམས་ཅན་ཀུན་དང་སྲོག་ཆགས་ཀུན། །འབྱུང་པོ་དག་ནི་ཐམས་ཅད་ཀྱང་། །ཐམས་ཅད་བདེ་ལེགས་འབའ་ཞིག་ཤོག །ཐམས་ཅད་ནད་ནི་མེད་གྱུར་ཅིག །ཀུན་གྱིས་བཟང་པོ་མཐོར་བར་ཤོག །གང་ཡང་སྡིག་པར་མ་གྱུར་ཅིག །འབྱུང་པོ་གང་དག་འདིར་ནི་
ལྷགས་གྱུར་ཞིང་། །ས་འམ་འོན་ཏེ་བར་སྣང་འཁོད་པ་དག །སྐྱེ་དགུ་རྣམས་ལ་རྟག་ཏུ་བྱམས་བྱེད་ཅིང་། །ཉིན་དང་མཚན་དུ་ཆོས་ཀྱང་སྤྱོད་པར་ཤོག །རྒྱལ་བ་དགྲ་རྒྱལ་གང་གིས་འདི་བདེན་པས། །བདེན་པ་དེ་ཡིས་འདིར་ནི་བདེ་ལེགས་ཤོག །ཅེས་སོ། །དེ་ནས་སྨན་པས་བསྟན་པའི་
སྨན་རྣམས་སྔགས་འདིས་མངོན་པར་བསྔགས་ཏེ་ནད་པ་ལ་སྦྱིན་པར་བྱའོ། །ཨོཾ་མ་ཎི་དྷ་རི་བཛྲི་ཎི། མ་ཧཱ་པྲ་ཏི་སཱ་རེ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། སོ་སོར་འབྲང་མའི་སྙིང་པོ་འདི་ཡང་བཟླས་པའི་ཆེད་དུ་བཟླས་པར་བྱའོ། །སླར་ཡང་དབུས་ནས་བརྩམས་ཏེ། ཕྱོགས་བཞི་རྣམས་སུ་ཉེ་བར་སྤྱོད་པ་
ལྔས་མཆོད་ནས་ཚིགས་སུ་བཅད་པ་ལྔས་བཟོད་པར་གསོལ་བར་བྱའོ། །གང་དག་སངས་རྒྱས་རང་སངས་རྒྱས། །སངས་རྒྱས་རྣམས་ཀྱི་ཉན་ཐོས་དང་། །ཚངས་དབང་དང་ནི་འཇིག་རྟེན་སྐྱོང་། །གནོད་སྦྱིན་སྡེ་དཔོན་དབང་ཕྱུག་དང་། །དེ་བཞིན་གནོད་སྦྱིན་སྟོབས་ཆེན་དང་། །འཕྲོག་
མ་བུ་དང་བཅས་པ་རྣམས། །གང་དག་བར་སྣང་སྤྱོད་པ་དང་། །གང་གཞན་ས་ལ་སྤྱོད་པ་རྣམས། །མེ་ཏོག་དང་ནི་སྤོས་འདི་དག །ཇི་ལྟར་བདེ་བས་བཞེས་སུ་གསོལ། །སེམས་ཅན་དོན་ཕྱིར་རྣམ་ཀུན་གྱིས། །རྟག་ཏུ་ཐུགས་རྗེས་བཞེས་སུ་གསོལ། །དེའི་རྗེས་ལ་མཆོད་རྟེན་གནས་
ཇི་ལྟ་བར་བཞུགས་སུ་གསོལ་ནས། མཆོད་པའི་རྫས་ཐམས་ཅད་ཁྲོན་པ་རྙིང་པའམ། ཆུ་བོའི་ནང་དུ་དོར་བར་བྱའོ། །དེ་ལྟར་ཇི་ལྟར་ནུས་པས་ཉི་མ་གཅིག་གམ་གཉིས་སམ་གསུམ་མམ་ཉི་མ་བདུན་གྱི་བར་དུ་བྱའོ། །སྐྱོབ་པ་ཤཱཀྱ་སེང་གེ་ཡིས། །བསྲུང་བ་འདི་ནི་ཡང་དག་བཤད། །
འདི་མ་གཏོགས་པར་ཁམས་གསུམ་ན། །བསྲུང་བའི་རིག་སྔགས་གཞན་མེད་དོ། །དེ་ནི་མི་འཆི་རྒ་མེད་དེ། །ནད་ཀྱིས་མི་བཏབ་མི་རྒུད་ཀྱི། །སྡུག་པ་དང་ནི་འབྲལ་མི་འགྱུར། །ཤིན་ཏུ་བསྒོམས་པར་བྱས་ན་ནི། །དེ་ནི་མི་སྡུག་པ་དང་ཡང་། །ཕྲད་པར་འགྱུར་བ་མ་ཡིན་ནོ། །ལག་

ན་རྡོ་རྗེ་སྟོབས་ཆེན་དབང་། །བདེ་སོགས་བདག་པོ་དབང་པོ་དང་། །འཕྲོག་མ་དང་ནི་ལྔས་རྩེན་དང་། །འཇིག་རྟེན་སྐྱོང་བ་འཕྲུལ་ཆེན་དང་། །ཟླ་བ་ཉི་མ་རྒྱུ་སྐར་བཅས། །མཆོག་ཏུ་མི་བཟད་གཟའ་རྣམས་དང་། །གང་ཡང་ཀླུ་ཆེན་ཐམས་ཅད་དང་། །ལྷ་དང་དེ་བཞིན་དྲང་སྲོང་དང་། །ལྷ་
མིན་མཁའ་ལྡིང་དྲི་ཟ་དང་། །མིའམ་ཅི་དང་ལྟོ་འཕྱེ་ཆེ། །བསྲུང་ཕྱིར་རྟག་ཏུ་འབྲང་བར་བྱེད། །གང་གིས་རིག་སྔགས་སྟོབས་ཆེན་མོ། །རྫུ་འཕྲུལ་ཆེན་མོ་བྲིས་ནས་ནི། །ཤེས་རབ་ཅན་གྱི་ལག་ལ་གདགས། །རྟག་ཏུ་ཕུན་སུམ་ཚོགས་པ་ཐོབ། །སོ་སོར་འབྲང་མ་ཆེན་པོའི་སྲུང་བ།
སློབ་དཔོན་སངས་རྒྱས་ཡེ་ཤེས་ཞབས་ཀྱིས་མཛད་པ། །གདམས་ངག་དུས་ད་ལྟ་བྱེད་པའི་ཚུལ་པཎྜི་ཏ་སུ་མ་ཏི་ཀཱིརྟིའི་ཞལ་སྔ་ནས་གཞུང་དུ་བསྡེབས་པ་རྫོགས་སོ།། །།ལག་པ་རེག་ཅིང་ཛ་ཞེས་བརྗོད་པས་གཤེགས་སུ་གསོལ་ལོ། །ལོ་ཙཱ་བ་ཆེན་པོ་དྷརྨ་ཀཱིརྟིས་བསྒྱུར་བའོ།།
༄