༄༅༅། །རྒྱ་གར་སྐད་དུ། ཀ་ལཱ་པ་སཱུ་ཏྲ། བོད་སྐད་དུ། །ཀ་ལཱ་པའི་མདོ། གཉིས་སུ་མེད་པར་གསུང་བ་སངས་རྒྱས་ལ་ཕྱག་འཚལ་ལོ། །གྲུབ་པ་ཡི་གེ་ཡང་དག་པའི་མན་ངག་གོ། །
དེ་ལ་དང་པོར་བཅུ་བཞི་རྣམས་དབྱངས་སོ། །བཅུ་རྣམས་མཚུངས་པའོ། །དེ་རྣམས་ཀྱི་གཉིས་གཉིས་དག་ཕན་ཚུན་གྱི་འདྲ་བའི་ཡི་གེ་དག་གོ། །སྔ་མ་ཐུང་ངུའོ། །ཕྱི་མ་རིང་པོའོ། །ཨའི་
ཡི་གེ་བོར་བའི་དབྱངས་ནཱ་མི་ནའོ། །ཨེ་ཡིག་ལ་སོགས་པ་རྣམས་མཚམས་སྦྱོར་གྱི་ཡི་གེའོ། །ཀ་ལ་སོགས་པ་རྣམས་གསལ་བྱེད་དོ། །དེ་རྣམས་ཀྱི་ལྔ་ལྔ་པ་ལྔ་རྣམས་སྡེ་པའོ། །སྡེ་
པ་རྣམས་ཀྱི་དང་པོ་དང་གཉིས་པ་རྣམས་དང་ཤ་ཥ་ས་རྣམས་ཀྱང་སྒྲ་མེད་པའོ། །གཞན་རྣམས་སྒྲ་དང་ལྡན་པའོ། །ང་ཉ་ཎ་ན་མ་རྣམས་རྗེས་སུ་སྣ་ལྡན་ནོ། །ཡ་ར་ལ་ཝ་རྣམས་མཐར་གནས་སོ། །
ཤ་ཥ་ས་ཧ་རྣམས་དྲོ་བའོ། །ཨཿཞེས་པ་རྣམ་པར་བཅད་བྱའོ། །ཀ་ཞེས་པ་ལྕེ་རྩ་ཅན་ནོ། །ཝ་ཞེས་པ་མཆུ་ཅན་ནོ། །ཨཾ་ཞེས་པ་རྗེས་སུ་ང་རོའོ། །སྔ་མ་དང་ཕྱི་མ་དག་གི་དོན་ཉེ་བར་དམིགས་

པ་ན་ཚིག་གོ། །གསལ་བྱེད་དབྱངས་མེད་པ་ཕ་རོལ་གྱི་ཡི་གེར་དྲང་ངོ་། །རིམ་པ་ལས་མ་འདས་པར་ཕྲལ་བར་བྱའོ། །འཇིག་རྟེན་པའི་ཉེ་བར་སྤྱོད་པ་ལས་འཛིན་པ་གྲུབ་བོ། །ཞེས་
པ་མཚམས་སྦྱོར་ལས་རྐང་པ་དང་པོ་རྫོགས་སོ།། །།མཚུངས་པ་འདྲ་བའི་ཡི་གེ་ལ་རིང་པོར་འགྱུར་ཏེ་ཕ་རོལའང་དབྱིའོ། །ཨའི་ཡི་གེ་ཨིའི་ཡི་གེ་ལ་ཨེའོ། །ཨུའི་ཡི་གེ་ལ་ཨོའོ། །
རྀའི་ཡི་གེ་ལ་ཨརའོ། །ལྀའི་ཡི་གེ་ལ་ཨ་ལའོ། །ཨེ་ཡིག་ལ་ཨཻ་སྟེ་ཨཻ་ཡིག་ལའང་ངོ་། །ཨོ་ཡིག་ལ་ཨཽ་སྟེ་ཨཽ་ཡིག་ལའང་ངོ་། །ཨིའི་ཡི་གེ་འདྲ་བའི་ཡི་གེ་མ་ཡིན་པ་ལ་ཡ་སྟེ་ཕ་རོལ་དབྱི་བའང་
མ་ཡིན་ནོ། །ཨུའི་ཡི་གེ་ཝའོ། །རྀའི་ཡི་གེ་རའོ། །ལྀའི་ཡི་གེ་ལའོ། །ཨེ་ཨ་ཡའོ། །ཨཻ་ཨཱ་ཡའོ། །ཨོ་ཨ་ཝའོ། །ཨཽ་ཨཱ་ཝའོ། །ཨ་ཡ་ལ་སོགས་པ་རྣམས་ཀྱི་ཡ་ཝ་དབྱི་བ་ཚིག་
མཐའ་ལ་སྟེ་ཡང་ན་མ་ཡིན་ཞིང་ཕྱིས་པ་ལ་ནི་རང་བཞིན་ནོ། །ཚིག་མཐར་ཨེཏ་ཨོཏ་ལས་ཕ་རོལ་གྱི་ཨ་ཡིག་དབྱིའོ། །གསལ་བྱེད་ལ་དབྱངས་རྣམས་མཚམས་སྦྱོར་མི་བྱའོ། །ཞེས་པ་མཚམས་སྦྱོར་ལས་

རྐང་པ་གཉིས་པ་རྫོགས་སོ།། །།ཨོཏ་མཐའ་རྣམས་དང་ཨ་ཨི་ཨུ་ཨཱ་ནི་པཱ་ཏ་རྣམས་དབྱངས་ལ་རང་བཞིན་གྱིས་སོ། །གཉིས་ཀྱི་ཚིག་ཨཽ་མ་ཡིན་པའོ། །མང་པོའི་ཚིག་ཨ་མཱིའོ། །ཉེ་
བར་མ་བསྟན་པ་རྣམས་ཀྱང་ངོ་། །ཞེས་པ་མཚམས་སྦྱོར་ལས་རྐང་པ་གསུམ་པ་རྫོགས་སོ།། །།སྡེ་པའི་དང་པོ་ཚིག་མཐའ་རྣམས་དབྱངས་དང་སྒྲ་ལྡན་རྣམས་ལ་གསུམ་པ་རྣམས་སོ། །
ལྔ་པ་ལ་ལྔ་པ་རྣམས་སུ་སྟེ་ཡང་ན་མ་ཡིན་པར་གསུམ་པ་རྣམས་སུའོ། །སྡེ་པའི་དང་པོ་རྣམས་ལས་ཤ་ཡིག་དབྱངས་དང་ཡ་ཝ་ར་ཕ་རོལ་ཅན་ཚ་ཡིག་སྟེ་ཡང་ན་མ་ཡིན་ནོ། །དེ་རྣམས་ཉིད་ལས་ཧ་ཡིག་སྔ་
མའི་བཞི་པ་སྟེ་ཡང་ན་མ་ཡིན་ནོ། །ཏ་ཡིག་ལ་དང་ཙ་ཊའི་སྡེ་པ་རྣམས་ལ་ཕ་རོལ་གྱི་གཟུགས་སོ། །ཤ་ལ་ཙའོ། །ང་ཎ་ན་ཨུ་པ་དྷཱ་ཐུང་ངུ་ཅན་རྣམས་དབྱངས་ལ་གཉིས་སོ། །ན་མཐའ་ཙ་ཚ་དག་ལ་ཤ་
ཡིག་སྟེ་སྔ་མར་རྗེས་སུ་ང་རོའོ། །ཊ་ཋ་དག་ལ་ཥ་ཡིག་གོ། །ཏ་ཐ་དག་ལ་ས་ཡིག་གོ། །ལ་ལ་ལའོ། །ཛ་ཛྷ་ཉ་ཤ་ཡིག་རྣམས་ལ་ཉ་ཡིག་གོ། །ཤ་ལཉྩ་དག་ཡང་ནའོ། །ཌ་ཌྷ་ཎ་ཕ་རོལ་ཅན་ནི་ཎ་

ཡིག་གོ། །མ་གསལ་བྱེད་ལ་རྗེས་སུ་ང་རོའོ། །སྡེ་པ་ལ་དེའི་སྡེ་པའི་ལྔ་པར་ཡང་ནའོ། །ཞེས་པ་མཚམས་སྦྱོར་ལས་རྐང་པ་བཞི་པ་རྫོགས་སོ།། །།རྣམ་པར་བཅད་བྱ་ཙའམ་
ཚ་ལ་ཤའོ། །ཊའམ་ཋ་ལ་ཥའོ། །ཏའམ་ཐ་ལ་སའོ། །ཀ་ཁ་དག་ལ་ལྕེ་རྩ་ཅན་ཏེ་ཡང་ན་མ་ཡིན་ནོ། །པ་ཕ་དག་ལ་མཆུ་ཅན་ཏེ་ཡང་ན་མ་ཡིན་ནོ། །ཤ་ཥ་ས་ལ་ཕ་རོལ་གྱི་གཟུགས་སུ་ཡང་ནའོ། །ཨ་ཡིག་
དག་གི་བར་དུ་ཨུའོ། །ཨ་དང་སྒྲ་ལྡན་དག་གིའང་ངོ་། །ཨ་ལས་ཕ་རོལ་དབྱངས་གཞན་ལ་དབྱི་བའམ་ཡང་ན་ཡའོ། །ཨཱ་བྷོ་དག་ལས་དབྱངས་ལ་དེ་ལྟ་ཉིད་དོ། །སྒྲ་ལྡན་ལ་དབྱིའོ། །ནཱ་མིན་གྱི་ཕ་རོལ་
རའོ། །སྒྲ་ལྡན་དང་དབྱངས་ཕ་རོལ་ལོ། །རའི་རང་བཞིན་ཅན་ནི་ནཱ་མིན་གྱི་ཕ་རོལ་མ་ཡིན་པའང་ངོ་། །ཨེ་ཥ་དང་ས་ལས་ཕ་རོལ་གསལ་བྱེད་ལ་དབྱིའོ། །རྣམ་པར་བཅད་བྱ་ཕྱིས་པ་ལ་སླར་མཚམས་སྦྱོར་
བ་མ་ཡིན་ནོ། །རའི་ར་ལ་དབྱི་ཞིང་དབྱངས་སྔ་མའང་རིང་པོའོ། །དབྱངས་ལས་ཕ་རོལ་ཚ་ཡིག་གཉིས་སུ་འགྱུར་རོ། །ཞེས་པ་མཚམས་སྦྱོར་ལས་རྐང་པ་ལྔ་པ་རྫོགས་སོ།། །།བྱིངས་དང་རྣམ་དབྱེ་

བོར་བའི་དོན་དང་ལྡན་པ་རྟགས་སོ། །དེ་ལས་ཕ་རོལ་རྣམས་རྣམ་དབྱེའོ། །སི་ཨཽ་ཛས་དང་པོའོ། །ཨམ་ཨཽ་ཤས་གཉིས་པའོ། །ཊཱ་བྷྱཱམ་བྷིས་གསུམ་པའོ། །ངེ་བྷྱཱམ་བྷྱས་བཞི་པའོ། །ང་སི་བྷྱཱམ་བྷྱས་ལྔ་པའོ། །ངས་ཨོས་ཨཱམ་དྲུག་པའོ། །ངི་ཨོས་སུབ་བདུན་པའོ། །
དང་པོ་ལྔ་གྷུ་ཊའོ། །མ་ནིང་ལ་ཛས་ཤས་དག་གོ། །བོད་པ་ལ་སི་སམྦུདྡྷིའོ། །ཨཱ་ག་མ་ཨུཏ་རྗེས་སུ་འབྲེལ་པ་དབྱངས་མཐའ་ལས་ཕ་རོལ་ཏུའོ། །གསུམ་པ་སོགས་ལ་ནི་ཕ་རོལ་གྱི་དང་པོར་རོ། །ཨིཏ་ཨུཏ་ཨགྣིའོ། །ཨཱིཏ་ཨཱུཏ་བུད་མེད་བརྗོད་པ་དག་ན་དཱིའོ། །
ཨཱ་ཤྲདྡྷཱའོ། །མཐའ་ལས་སྔ་མ་ཨུ་པ་དྷཱའོ། །གསལ་བྱེད་ལས་ན་ཨ་ནུ་ཥངྒའོ། །མཐར་གནས་དང་རྗེས་སུ་སྣ་ལྡན་མ་ཡིན་པའི་གསལ་བྱེད་དྷུ་ཊའོ། །ཨ་ཡིག་སྒྲ་ལྡན་ལ་རིང་པོའོ། །ཛས་ལའོ། །ཤས་ལ་སྟེ་སའི་འང་ནའོ། །ཨ་ཡིག་ལ་
དབྱིའོ། །བྷིས་ཨཻས་ཡང་ནའོ། །དྷུཊ་མང་པོ་ཉིད་ལ་ནི་ཨེའོ། །ཨོས་ལ་འོང་ངོ་། །ང་སི་ཨཱཏའོ། །ངས་སྱའོ། །ཊཱ་ཨི་ནའོ། །ངེ་ཡའོ། །སརྦ་ནཱ་མ་ལས་ནི་ངེ་སྨཻའོ། །ང་སི་སྨཱཏའོ། །ངི་ནི་སྨིནའོ། །པཱུརྦ་སོགས་ལས་ཁྱད་
པར་དུ་བཤད་པར་བྱ་བ་དག་གོ། །ཐམས་ཅད་ལས་ཨཱཾ་ལ་སུའོ། །ཛས་ཐམས་ཅད་ཨཱིའོ། །ཨཱལྤ་སོགས་ལས་ཡང་ནའོ། །པཱུརྦ་སོགས་ལས་ཀྱང་ངོ་། །ཟླས་དབྱེ་གནས་པ་ལས་ཀྱང་ངོ་། །གཞན་སརྦའི་མིང་ཅན་མ་ཡིན་ནོ། །གསུམ་
པའི་ཚིག་སྡུད་ལའང་ངོ་། །འབྲུ་མང་པོ་པ་ལའང་ངོ་། །ཕྱོགས་རྣམས་ཀྱི་ཡང་ནའོ། །ཤྲདྡྷཱ་ལས་སི་དབྱིའོ། །ཊཱ་ཨོས་དག་ལ་ཨེའོ། །སམྦུདྡྷི་ལའང་ངོ་། །མའི་དོན་རྣམས་ཀྱི་ཐུང་ངུའོ། །ཨཽ་ཨཱིའོ། །ང་ལྡན་རྣམས་ཡཻ་ཡཱས་
ཡཱས་ཡཱམའོ། །སརྦ་ནཱ་མ་ལས་ནི་སུ་དང་བཅས་པ་རྣམས་ཏེ་སྔ་མ་རྣམས་ཐུང་བའང་ངོ་། །དཱི་ཏཱི་ཡཱ་ཏྲྀ་ཏཱི་ཡཱ་དག་ལས་ཡང་ནའོ། །ན་དཱི་ལས་ཨཻ་ཨཱས་ཨཱས་ཨཱམའོ། །སམྦུདྡྷི་ལ་ཐུང་ངུའོ། །ཨམ་ཤས་དག་གི་དང་པོ་དབྱིའོ། །

ཨཱི་ཡིག་མཐའ་ལས་སིའོ། །གསལ་བྱེད་ལས་ཀྱང་ངོ་། །ཨགྣི་ལས་ཨམ་གྱི་ཨ་ཡིག་གོ། །ཨཽ་ཡིག་སྔ་མའོ། །ཤས་ཀྱི་ཨ་ཡིག་སྟེ་སའིའང་བུད་མེད་མིན་པ་ལ་ནའོ། །ཊཱ་ནཱའོ། །ཨ་དས་ཀྱི་ཨ་མུའང་ངོ་། །ཨི་ཨེཏ་ཨུ་ཨོཏ་ཛས་
ལའོ། །སམྦུདྡྷི་ལའང་ངོ་། །དེ་ལའོ། །ང་སི་ངས་དག་གི་ཨ་དབྱི་བའང་ངོ་། །གོ་ལས་ཀྱང་ངོ་། །ངི་སྔ་མ་དང་བཅས་པ་ཨཽའོ། །ས་ཁི་པ་ཏི་དག་གི་ངིའོ། །ང་སི་ངས་དག་གི་ཨ་ཨུའོ། །རྀཏ་མཐའ་ལས་སྔ་མ་དང་བཅས་པའོ། །སི་ལ་ཨཱ་སྟེ་སི་དབྱི་བའང་ངོ་། །
ཤས་ལ་ཨགྣི་བཞིན་ན། །དི་ལ་ཨརའོ། །གྷུཊ་ལའང་ངོ་། །བྱིངས་ལས་ཏྲྀ་སྒྲའི་ཨཱརའོ། །སྭ་སྲྀ་ལ་སོགས་པ་རྣམས་ཀྱི་འང་ངོ་། །སམྦུདྡྷི་ལ་ཨཱང་མ་ཡིན་ནོ། །ཐུང་ངུ་ན་དཱི་ཤྲདྡྷཱ་རྣམས་ལས་སི་དབྱིའོ། །ཨཱམ་ལའང་ནུའོ། །ཏྲིའི་ཏྲ་ཡ་འང་ངོ་། །ཙ་ཏྭཱར་
གྱིའོ། །གྲངས་ལས་ཥ་ནའི་མཐའ་ལས་སོ། །ཀ་ཏི་ལས་ཀྱང་ཛས་ཤས་དག་གི་འཇིག་གོ། །ནཱི་ལས་ངི་ཨཱ་མའོ། །ཞེས་པ་མིང་བཞི་པར་རྐང་པ་དང་པོ་རྫོགས་སོ།། །།ས་ཁི་ཊཱ་སོགས་ལ་ཨགྣི་མ་ཡིན་ནོ། །པ་ཏི་བསྡུ་བ་མ་ཡིན་པ་ལའོ། །སྟྲཱི་ན་
དཱི་འདྲའོ། །བུད་མེད་དུ་བརྗོད་པ་ཨི་ཡ་ཨུ་བ་དག་ཨཱམ་ལ་ཡང་ནའོ། །ཐུང་ངུའིའང་ང་ལྡན་ལའོ། །མ་ནིང་ལས་སི་ཨམ་དག་གི་དབྱི་སྟེ་དེ་ལ་བརྗོད་པའང་མ་ཡིན་ནོ། །ཨ་ཡིག་ལས་སམྦུདྡྷི་མ་ཡིན་པ་ལ་མུའང་ངོ་། །ཨ་ནྱ་སོགས་ལས་ནི་ཏུའོ། །ཨཽ་ཨཱིའོ། །ཛས་
ཤས་དག་གི་ཤིའོ། །དྷུཊ་དང་དབྱངས་ལས་གྷུཊ་ལ་ནུའོ། །ནཱ་མིན་ལས་དབྱངས་ལའོ། །ཨསྠི། ད་དྷི། ཤཀྠི། ཨཀྵི་རྣམས་ཀྱི་ཊཱ་སོགས་ལ་མཐའ་ཨནའོ། །སྐྱེས་པར་བཤད་པ་ཅན་ནི་སྐྱེས་པ་བཞིན་ཡང་ནའོ། །ནུ་དང་བཅས་པའི་ཨཱམ་ལ་རིང་པོའོ། །ན་མཐའི་འང་
ཨུ་པ་དྷཱའིའོ། །གྷུཊ་ལའང་སམྦུདྡྷི་མ་ཡིན་པ་ལའོ། །ས་མཐའ་དང་མ་ཧནྟ་དག་གི་ནའི་ཨུ་པ་དྷཱའིའོ། །ཨ་པའི་འང་ངོ་། །ཨནྟུ་དང་ཨས་མཐའི་འང་བྱིངས་མ་ཡིན་པའི་སི་ལའོ། །ཨིན་ཧན་པཱུ་ཥན་ཨཪྻ་མན་རྣམས་ཀྱི་ཤི་ལའང་ངོ་། །ཨུ་ཤ་ནས་པུ་རུ་དཾ་ཤས་

ཨ་ནེ་ཧས་རྣམས་ཀྱི་སི་ལ་ཨན་མཐའོ། །ས་ཁིའི་འང་ངོ་། །གྷུཊ་ལ་ནི་ཨཻའོ། །ངེ་བའི་གསལ་བྱེད་ལ་ཨུཏའོ། །སི་ལ་ཨཽའོ། །ཨམ་ལ་ཡང་ན་ཨཱའོ། །ཡུ་ཛིའི་གྷུཊ་ལ་བསྡུ་བ་མ་ཡིན་ན་ནུའོ། །ཨ་བྷྱ་སྟ་ལས་ཨ་ནྟིའི་ན་ཡིག་མེད་དོ། །མ་ནིང་ལ་
ཡང་ནའོ།། །ཏུད་དང་བྷཱ་སོགས་རྣམས་ལས་ཨཱི་ཡིག་ལའོ། །ཧ་ནིའི་ཧི་འི་གྷི་ཨུ་པ་དྷཱ་ཕྱིས་པ་ལའོ། །གོའི་གྷུཊ་ལ་ཨཽའོ། །ཨམ་ཤས་དག་ལ་ཨཱའོ། །པནྠི། །མནྠི། རི་བྷུཀྵི་རྣམས་ཀྱི་སི་ལའོ། །གྷུཊ་ལ་ཨ་ན་མཐའོ། །གྷུཊ་མིན་པའི་དབྱངས་ལ་དབྱིའོ། །
གསལ་བྱེད་ལ་འང་འདི་རྣམས་ཀྱི་ནའོ། །ཨ་ནུ་ཥདྒ་འང་ཀྲུཉྩ་དང་ཨིཏ་མ་ཡིན་པའི་འོ། །པུ་མནྶའི་ཨན་གྱི་སྒྲ་དབྱིའོ། །ཙ་ཏྭཱ་རའི་ཝཱ་སྒྲའི་ཨུ་ཉིད་དོ། །ཨན་ཌྭཱ་ཧའི་འང་ངོ་། །སི་ལ་ནུའོ། །སམྦུདྡྷི་ལ་གཉིས་དག་གི་ཐུང་ངུའོ། །ཨ་དས་ཀྱི་ཚིག་ལ་མའོ། །གྷུཊ་
མ་ཡིན་པའི་དབྱངས་དང་པོ་ལ་ཨིཊ་དང་བཅས་པའི་འང་བནྶའི་ཝ་སྒྲའི་ཨུ་ཉིད་དོ། །ཤྭན་ཡུ་བན་མ་གྷ་ཝན་རྣམས་ཀྱི་འང་ངོ་། །བཱ་ཧིའི་བཱ་སྒྲའི་ཨཽའོ། །ཨཉྩའི་ཨ་དབྱི་བ་དང་སྔ་མའི་འང་རིང་པོའོ། །ཏི་རྱཉྩ་ནི་ཏི་རཤྩིའོ། །ཨུ་དཉྩའི་ཨུ་དཱི་ཙིའོ། །པཱ་དའི་པད་
བསྡུ་བའི་མཐའིའོ། །བ་མ་བརྩེགས་པ་མ་ཡིན་པ་ལས་ཨན་གྱི་ཨ་དབྱི་བ་དང་སྔ་མའི་ཆོ་ག་ལ་མ་ཕྱིས་པ་བཞིན་འང་ངོ་། །ཨཱི་དང་དི་དག་ལ་ཡང་ནའོ། །བྱིངས་ཀྱི་ཨཱ་གྷུཊ་མ་ཡིན་པའི་དབྱངས་ལའོ། །ཨཱིཏ་ཨཱུཏ་དག་གི་ཨི་ཡ་ཨུ་ཝ་དག་དབྱངས་ལའོ། །
སུདྷཱིའོ། བྷཱུའི་བཪྵཱ་བྷཱུ་པུ་ནར་བྷཱུ་དག་མ་ཡིན་པའི་འོ། །ཡི་གེ་གཅིག་མིན་པ་དག་གི་ནི་བརྩེགས་པ་མ་ཡིན་པ་ལས་ཡ་བ་དག་གོ། །བྷཱུ་བྱིངས་བཞིན་ནོ། །སྟྲཱི་འང་ངོ་། །ཨམ་ཤས་དག་ལ་ཡང་ནའོ། །བྷ་བནྟའི་ཝ་ལ་སོགས་པའི་སམྦུདྡྷི་ལ་ཨུ་ཉིད་དོ། །མི་
ཟད་པ་དང་སརྦ་ནཱ་མའི་མཐའི་དབྱངས་ལས་སྔ་མར་ཨཀ་དང་ཀའོ། །ཀའི་རྐྱེན་ལ་བུད་མེད་དུ་བྱས་པའི་ཨཱ་ཕ་རོལ་ལ་ཨ་ཡིག་སྔ་མ་ཨི་ཡིག་གོ། །ཞེས་པ་མིང་བཞི་པར་རྐང་པ་གཉིས་པ་རྫོགས་སོ།། །།ཚིག་ལས་ཡུཥྨད་ཨ་སྨད་དག་གི་དྲུག་པ་བཞི་པ་

གཉིས་པ་རྣམས་ལ་བས་ནས་དག་ཚིག་གོ། །གཉིས་ཉིད་ལ་བཱན་ནཽའོ། །ཏྭད་མད་དག་གི་གཅིག་ཉིད་ལ་ཏེ་མེ་སྟེ་ཏྭཱ་མཱ་ནི་གཉིས་པ་ལའོ། །རྐང་པའི་དང་པོ་ལ་མ་ཡིན་ནོ། །ཙ་སོགས་སྦྱོར་བ་ལ་ཡང་ངོ་། །འདི་རྣམས་ཀྱི་རྣམ་དབྱེ་ལ་མཐའ་དབྱིའོ། །
ཡུ་བ་ཨཱ་བ་དག་གཉིས་བརྗོད་པ་རྣམས་ལའོ། །ཨམ་དང་ཨཽའང་ཨཱམའོ། །ཤས་ཀྱི་ཨཱ་ནའོ། །སི་ལ་རྣམ་དབྱེ་དང་བཅས་པ་དག་གི་ཏྭམ་ཨ་ཧཾ་ངོ་། །ཛས་ལ་ཡཱུ་ཡམ་ཝ་ཡམ་མོ། །དེ་ལ་ཏུ་བྷྱཾ་མ་ཧྱ་མ་མོ། །ངས་ལ་ཏ་བ་མ་མའོ། །གཉིས་ཉིད་མ་ཡིན་པའི་ལྔ་
པ་ནི་ཨཏའོ། །བྷྱས་ནི་ཨ་བྷྱམ་མོ། །སཱམ་ནི་ཨཱ་ཀམ་མོ། །མ་བསྒྱུར་བ་ལ་ཨེ་ཉིད་དོ། །གསལ་བྱེད་དང་པོ་ལ་ཨཱ་ཉིད་དོ། །རཻའོ། །ཨཥྚ་ན་གྱི་ཐམས་ཅད་ལའོ། །དེ་ལས་ཛས་ཤས་དག་གི་ཨཽའོ། །ན་ཉ་མེད་པའི་ཨརྦན་ནི་སི་མ་ཡིན་པ་ལ་ཨརྦནྟིའོ། །མ་
གྷ་བན་ནི་སི་ལའང་མ་གྷ་བནྟུ་ཡང་ནའོ། །ཛ་རཱ་དབྱངས་ལ་ཛ་རས་ཡང་ནའོ། །ཏྲི་ཙ་ཏྭཱར་དག་གི་བུད་མེད་ལ་ཏི་སྲྀ་ཙ་ཏ་སྲྀ་དག་རྣམ་དབྱེ་ལའོ། །དེ་དག་དབྱངས་ལ་རའོ། །ནཱམ་ལ་རིང་པོ་མ་ཡིན་ནོ། །ནྲྀ་ཡང་ནའོ། །ཏྱཏ་སོགས་རྣམས་ཀྱི་རྣམ་དབྱེ་ལ་ཨའོ། །ཀིམ་ཀའོ། །
དྭོ་མ་ཡིན་པའི་ད་མའོ། །སི་ལ་སའོ། །ཏའི་འང་ངོ་། །ཨི་དམ་ཨི་ཡམ་སྟེ་སྐྱེས་པ་ལ་ཨ་ཡམའོ། །གསལ་བྱེད་ལ་ཨཀ་མེད་པའི་ཨཏའོ། །ཊཱ་ཨོས་དག་ལ་ཨ་ནའོ། །ཨེ་ཏཏ་གྱིའང་རྗེས་སུ་བསྟན་པ་ལ་གཉིས་པ་ལའང་ཨེ་ནའོ། །དེ་ལས་བྷིས་བྷིརའོ། །
ཨ་དས་ལས་ཀྱང་ངོ་། །སི་ལ་ཨཽ་སྟེ་སི་དབྱི་བའང་ངོ་། །མ་ལས་ཨུ་ཉིད་དོ། །མང་པོ་ཉིད་ལ་ནི་ཨེཏ་ཨཱི་ཉིད་དོ། །ཨ་བ་རྣམས་ཀྱི་བྷ་ལ་དའོ། །རྫོགས་པ་དང་གསལ་བྱེད་དང་ཕོ་རྣམས་ལ་ཨན་ཌཱ་ཧ་ན་ཧི་བནྶི་རྣམས་ཀྱིའང་ངོ་། །སྲ་སེ་དྷྭས་དག་གིའང་ངོ་། །ཧ་ཤ་ཥ་
ཚ་མཐའ་དང་ཡ་ཛ་སོགས་རྣམས་ཀྱི་ཌའོ། །ད་དང་པོའི་ཧའི་གའོ། །ཙ་སྡེ་དང་དྲྀ་ཤ་སོགས་རྣམས་ཀྱིའང་ངོ་། །མུ་ཧ་སོགས་རྣམས་ཀྱི་ཡང་ནའོ། །བྱིངས་ཧ་དང་བཞི་པ་མཐའ་ཅན་གསུམ་པ་དང་པོ་ཅན་གྱི་དང་པོ་བཞི་པ་ཉིད་དེ་མ་བྱས་པ་དང་འདྲའོ། །ས་ཛུ་ཥ་དང་ཨཱ་ཤིཥ་

དག་གི་རའོ། །ཨིར་ཨུར་དག་གི་ཡཱིར་ཨཱུར་དག་གོ། །ཨ་ཧན་གྱི་སའོ། །བརྩེགས་པའི་མཐའ་དབྱིའོ། །བརྩེགས་པ་དང་པོའི་དྷཱུ་ཊའི་འོ། །རྟགས་མཐའི་ན་ཡིག་གོ། །སམྦུདྡྷི་ལ་མ་ཡིན་ནོ། །ན་དང་བརྩེགས་པའི་མཐའ་ཕྱིས་པ་ནི་ཆོ་ག་སྔ་མ་ལ་མ་ཕྱིས་པ་བཞིན་
འང་ངོ་། །ཨིས་ཨུས་ངོས་རྣམས་ཀྱི་སྒྲ་ལྡན་ལ་རའོ། །དྷུ་ཊ་རྣམས་ཀྱི་གསུམ་པའོ། །སྒྲ་མེད་པ་ལ་དང་པོའོ། །རྫོགས་པ་ལ་ཡང་ནའོ། །རེ་ཕ་དང་ས་དག་གི་རྣམ་པར་བཅད་བྱའོ། །རྫོགས་པ་དང་གསལ་བྱེད་དང་པོ་ལ་བརྗོད་པ་ནི་མ་ནིང་ལས་སི་ཨམ་དག་ཕྱིས་པ་
ལའང་ངོ་། །ཞེས་པ་མིང་བཞི་པར་རྐང་པ་གསུམ་པ་རྫོགས་སོ།། །།མི་ཟད་པར་གྱུར་པ་ལས་ཨ་ཡིག་མཐའ་ལས་ལྔ་པ་མིན་པའི་རྣམ་དབྱེ་རྣམས་ཀྱི་ཨམའོ། །གསུམ་པ་དང་བདུན་པ་དག་གི་ཡང་ནའོ། །གཞན་ལས་འཇིག་གོ། །མི་ཟད་པ་ལས་ཀྱང་ངོ་། །
གྲགས་པ་རྣམས་ཀྱི་མང་པོ་ཉིད་ལ་བུད་མེད་མིན་པ་ལ་བུ་བརྒྱུད་ཀྱི་རྐྱེན་གྱིའོ། །གརྒ། ཡསྐ། བི་ད་སོགས་རྣམས་ཀྱིའང་ངོ་། །བྷྲྀ་གུ། ཨ་ཏྲི། ཨདྒི་རས། ཀུཏྶ། བ་ཤིཥྛ། གོ་ཏ་མ་རྣམས་ལས་སོ། །གང་ལས་འབྲལ་བའམ། འཇིགས་པ་འམ། ལེན་པ་དེ་
ངེས་པར་ཀུན་སྦྱིན་པའོ། །སྲུང་བའི་དོན་རྣམས་ཀྱི་འདོད་པའང་ངོ་། །གང་གི་ཆེད་དུ་སྦྱིན་པར་འདོད་པའམ། སྲེད་པར་བྱེད་པའམ་འཛིན་དུ་འཇུག་པར་བྱེད་པ་དེ་ཡང་དག་པར་རབ་ཏུ་སྦྱིན་པའོ། །གང་ཀུན་ནས་འཛིན་པ་དེ་གནས་གཞིའོ། །གང་གིས་བྱ་བ་དེ་བྱེད་པའོ། །གང་
བྱ་བ་དེ་ལས་སོ། །གང་བྱེད་མཁན་དེ་བྱེད་པ་པོའོ། །གང་བྱེད་དུ་འཇུག་པ་དེ་རྒྱུའང་ངོ་། །དེ་རྣམས་ཀྱི་གཉིས་ཐོབ་པ་ལ་ཕ་རོལ་ལོ། །རྟགས་ཀྱི་དོན་གྱི་ཚིག་ལ་རྣམ་དབྱེ་དང་པོའོ། །བོད་པ་ལའང་ངོ་། །ལྷག་མ་རྣམས། ལས། བྱེད་པ། ཡང་དག་པར་རབ་ཏུ་སྦྱིན་པ།
ངེས་པར་ཀུན་སྦྱིན་པ། བདག་པོ་ལ་སོགས་པ་གཞི་རྣམས་ལའོ། །པ་རི། ཨ་བ། ཨཱང་། སྦྱོར་བ་ལ་ལྔ་པའོ། །ཕྱོགས་ཨི་ཏ་ར་རྀ་ཏེ་གཞན་པ་རྣམས་ཀྱིས་ཀྱང་ངོ་། །ཨེ་ན་ཡིས་གཉིས་པའོ། །ལས་རབ་ཏུ་བརྗོད་པ་རྣམས་ཀྱིས་ཀྱང་ངོ་། །འགྲོ་བའི་ལས་ལ་ལམ་

མིན་པ་ལ་གཉིས་པ་དང་བཞི་པ་དག་སྟེ་གཡོ་བ་ལའོ། །མ་ནྱའི་ལས་ལའང་སྲོག་ཆགས་མ་ཡིན་པ་ལ་སྟེ་མ་གུས་པ་ལའོ། །ན་མས། སྭསྟི། སྭཱ་ཧཱ། སྭཱ་དྷ། ནུས་པ་བ་ཥཊ་སྦྱོར་བ་ལ་བཞི་པའོ། །དེའི་དོན་ཉིད་ལའོ། །ཏུམའི་དོན་ལས་ཀྱང་དངོས་པོ་བརྗོད་
པ་ལས་སོ། །ལྷན་ཅིག་སྦྱོར་བ་ལ་གསུམ་པའོ། །རྒྱུའི་དོན་ལའོ། །སྨད་པ་ལ་ཡན་ལག་ལའོ། །ཁྱད་པར་དུ་བྱེད་པ་ལའོ། །བྱེད་པ་པོ་ལའང་ངོ་། །དུས་དང་དངོས་པོ་དག་ལ་བདུན་པའོ། །སྭཱ་མི། ཨཱི་ཤྭ་ར། ཨ་དྷི་པ་ཏི། དཱ་ཡཱ་ད། སཱ་ཀྵི། པྲ་ཏི་བྷཱུ། པྲ་སཱུ་ཏ་རྣམས་
ཀྱི་དྲུག་པའང་ངོ་། །ངེས་པར་དགར་བ་ལའང་ངོ་། །ཧེ་ཏུ་སྦྱོར་བ་ལ་དྲུག་པའོ། །དྲན་པའི་དོན་གྱི་ལས་ལའོ། །ཀ་རོ་ཏིའི་འབད་པ་ལའོ། །འཚེ་བའི་དོན་རྣམས་ཀྱི་ཛྭ་རི་མ་ཡིན་པའིའོ། །བྱེད་པ་པོ་དང་ལས་དག་ལ་ཀྲྀཏ་ལ་རྟག་ཏུའོ། །ནིཥྛཱ་སོགས་རྣམས་ལ་མ་ཡིན་ནོ། །
ཥ་ཌའི་ན་ལ་ཎའོ། །མ་ན་དག་གི་དྷཱུ་ཊ་ལ་རྗེས་སུ་ང་རོའོ། །སྡེ་པ་ལ་སྡེ་པའི་མཐའོ། །ཏ་སྡེའི་ཙ་ཊའི་སྡེ་པ་སྦྱོར་བ་ལ་ཙ་ཊའི་སྡེ་པ་དག་གོ། །ནཱ་མི་དང་ཀ་དང་ར་ལས་ཕ་རོལ་རྐྱེན་དང་རྣམ་འགྱུར་དང་ཨཱ་ག་མ་ལ་གནས་པའི་སའི་ཥ་སྟེ་ནུ་དང་རྣམ་པར་བཅད་པ་དང་ཥ་བར་ན་ཡོད་ཀྱང་
ངོ་། །ར་ཥ་རྀའི་ཡི་གེ་རྣམས་ལས་མཐའ་མིན་པའི་ནའི་ཎ་སྟེ་དབྱངས་དང་ཧ་དང་ཡ་དང་ཝ་དང་ཀ་སྡེ་དང་པ་སྡེ་བར་ན་ཡོད་ཀྱང་ངོ་། །བུད་མེད་ལ་ཨ་ལས་ཨཱ་པའོ། །ན་ད་སོགས། ཨཉྩ། བཱ་ཧ། ཨུ། ཨི། ཨནཱྶེ། ཨནྟ། རྀ། ས་ཁི་ན་མཐའ་རྣམས་ལས་ཨཱིའོ། །
བུད་མེད་དུ་བྱས་པའི་ཨཱི་ཡིག་ལ་ཨ་དབྱི་བར་བྱའོ། །མ་ནིང་ལ་དབྱངས་ཐུང་ངུའོ། །ཞེས་པ་མིང་བཞི་པར་བྱེད་པ་ཅན་གྱི་རྐང་པ་རྫོགས་སོ།། །།མིང་རྣམས་ཀྱི་སྦྱོར་བའི་དོན་ནི་བསྡུ་བའོ། །དེར་གནས་རྣམ་དབྱེ་རྣམས་དབྱི་བར་བྱའོ། །དབྱངས་མཐའི་རང་
བཞིན་འང་ངོ་། །གསལ་བྱེད་མཐའི་གང་སུ་བྷ་དག་ལའོ། །གཞི་མཐུན་པ་ཡི་ཚིག་དག་ནི། །ལས་འཛིན་བྱེད་པར་རྣམ་ཤེས་བྱ། །གྲངས་སྔ་མ་ཅན་བ་གཉིས་ཞེས། །ཤེས་བྱའོ་དེ་ཡི་སྐྱེས་བུ་གཉིས། །གཉིས་པ་ལ་སོགས་རྣམ་དབྱེ་རྣམས། །མིང་དང་ཕ་རོལ་

ཚིག་གིས་ནི། །སྡུད་པར་བྱེད་པ་དེ་ཡང་དེའི། །སྐྱེས་བུའི་བསྡུ་བར་ཤེས་པར་བྱ། །གལ་ཏེ་ཚིག་གཉིས་དག་གྱུར་ཏམ། །གལ་ཏེ་མང་པོར་གྱུར་པའང་རུང་། །དེ་རྣམས་ཚིག་གཞན་དོན་ལ་ནི། །འབྲུ་མང་ཕྱོགས་བྲལ་རྣམས་དེ་བཞིན། །མིང་དག་གི་འམ་མང་པོའི་ཡང་། །
གང་ཞིག་བསྡུས་པ་ཟླས་དབྱེར་འགྱུར། །དེར་དབྱངས་རབ་ཉུང་སྔ་མར་ཏེ། །གཉིས་ཀྱི་གང་ཞིག་མཆོད་པ་ཡང་། །གང་གི་སྔ་མ་བརྗོད་བྱར་འགྱུར། །དེ་ནི་མི་ཟད་གྱུར་པར་འདོད། །དེ་ནི་མ་ནིང་རྟགས་སུ་འགྱུར། །ཟླས་དབྱེ་གཅིག་དེ་བཞིན་བ་གཉིས། །སྐྱེས་པ་ཅན་བཤད་པ་
ཨཱུང་མ་ཡིན་པ་ནི་བུད་མེད་ལ་གཞི་མཐུན་པའི་ཚིག་ལ་རྫོགས་པ་ལ་སོགས་པ་རྣམས་མ་ཡིན་པ་ལ་སྐྱེས་པ་བཞིན་ནོ། །མིང་དང་རྫོགས་པ་དང་ཀ་ཨུ་པ་དྷྭ་རྣམས་ནི་མ་ཡིན་ནོ། །ལས་འཛིན་བྱེད་པའི་མིང་ལ་ནི། །སྐྱེས་པ་དང་འདྲའི་དངོས་བསྒྲུབ་བྱ། །གཞི་མཐུན་ཚིག་ལ་
མ་ཧཏ་ཀྱི། །ཨཱ་ཡི་ཡི་གེར་བྱ་བའོ། །དེའི་སྐྱེས་བུ་ལ་ནའི་དབྱིའོ། །དབྱངས་ལ་ཡི་གེ་བཟློག་པར་བྱའོ། །ཀུའི་ཀཏའོ། །ཆུང་བའི་དོན་དང་ཨཀྵ་ལ་ནི་ཀཱའོ། །པུ་རུ་ཥ་ལ་ནི་རྣམ་པར་བཤད་པར་བྱའོ། །ཨཱི་དང་ཨཱ་ཡིག་བུད་མེད་དུ་བྱས་པ་དག་ལ་ལར་ཐུང་ངུ་དག་
གོ །ཐུང་ངུའི་རིང་པོ་ཉིད་དོ། །མི་ཟད་པ་མིན་པའི་རྣམ་པར་བཅད་པ་ནི་ཀ་པའི་སྡེ་པ་དག་ལ་ས་ཡིག་གོ། །ཞེས་པ་མིང་བཞི་པར་བསྡུ་བའི་རྐང་པ་རྫོགས་སོ།། །།བུ་བརྒྱུད་ལ་ཨཎ་ཡང་ནའོ། །གརྒ་སོགས་ལས་ཎྱའོ། །ཀུཉྫ་སོགས་ལས་ཨཱ་ཡནཎ་བཤད་དོ། །
བུད་མེད་དང་ཨ་ཏྲི་སོགས་ལ་ཨེ་ཡ་ཎའོ། །ཨཏ་ལས་ཨིཎའོ། །བཱ་ཧུ་སོགས་ལས་ཀྱང་བསྒྲུབ་པར་བྱའོ། །ཚེས་དང་སྐར་མ་ལྡན་ལས་ཀྱང་། །ཚོགས་པ་ལས་དེ་འདི་ཡི་ལྷ། །དེ་རིག་དེ་བརྗོད་དེ་ཡི་འདི། །འདི་ལྟ་སོགས་ཀྱི་ཨ་ཎར་འདོད། །དེ་ཡིས་རྩེའོ་ཡང་དག་བསྲེས། །
སྒྲོལ་ལོ་སྤྱོད་དོའང་ཨི་ཀ་ཎ། །ཟོང་དང་བཟོ་དང་ངེས་སྦྱོར་ལས། །ཉོས་པ་སོགས་ལས་མཚོན་ལས་ཀྱང་། །ནཽ་ལས་བསྒྲལ་བྱ་དང་བི་ཥ་ལས་གསད་བྱ་དང་ཏུ་ལཱ་ལས་གཞལ་བྱ་དང་དེར་ལེགས་པ་ལའང་ཡའོ། །ཡཱི་ཡ་ནི་ཕན་པ་ལའོ། །ཨུཏ་དང་གོ་སོགས་ལས་ཡཏའོ། །ཉེ་བར་

འཇལ་བ་ལ་བ་ཏིའོ། །དངོས་པོ་ལ་ཏ་ཏྭ་དག་གོ། །ཡཎ་འང་སྟེ་རབ་ཏུ་གྲགས་པ་ལས་སོ། །དེ་འདི་ཡོད་པ་ཞེས་པ་མནྟུ་བནྟུ་བིན་ཨིན་རྣམས་སོ། །གྲངས་ལས་རྫོགས་པ་ལ་ཌ་མ་དག་གོ། །དྭི་ལས་ཏཱི་ཡའོ། །ཏྲིའི་ཏྲྀ་འང་ངོ་། །ར་ཥ་དག་གི་མཐའ་ཌ་ལ་
ཐའོ། །ཀ་ཏི་པ་ཡ་དང་ཀ་ཏི་ལས་སོ། །བིང་ཤ་ཏི་སོགས་ལས་ཏ་མ་ཊའོ། །ཤ་ཏ་སོགས་ལས་རྟག་ཏུའོ། །ཥཥྛིསོགས་དེའི་ཕ་རོལ་མ་ཡིན་པ་ལས་སོ། །འདི་ལས་ཕྱི་མར་འཆད་པ་གང་། །རྣམ་དབྱེའི་མིང་དུ་ཤེས་བྱ་སྟེ། །དྲི་སོགས་མིན་པའི་སརྦའི་མིང་། །བ་ཧུ་ལས་ཀྱང་
ཕ་རོལ་བཤད། །དེ་ལ་ཨི་དམ་གྱི་ཨིའོ། །ར་ཐ་དག་ལ་ཨེཏ་དང་ཨིཏའོ། །དེ་རྣམས་ལ་ཨེ་ཏཏ་ཨ་ཡིག་ཉིད་དོ། །ལྔ་པ་ལ་ཏསའོ། །བདུན་པ་ལ་ཏྲའོ། །ཨི་དམ་ལས་ཧའོ། །ཀིམ་ལས་ཧའོ། །ཨཏ་དང་ཀྭ་འང་ངོ་། །ཏ་ཧ་དག་ལ་ཀུའོ། །ཀིམ་སརྦ་
ཡད་ཨེ་ཀ་ཨ་ནྱ་རྣམས་ཉིད་ལས་དུས་ལ་དཱའོ། །ཨི་དམ་ལས་དྷི་ཨ་དྷཱུ་ནཱ་དཱ་ནཱི་མ་མོ། །ཏཏ་ལ་དཱ་དཱ་ནི་མ་དག་བཤད་དོ། །སདྱ་སོགས་རྣམས་ཚིག་ཕྲད་དོ། །རྣམ་པ་བརྗོད་པ་ལ་ནི་ཐཱའོ། །ཨི་དམ་ཀིམ་དག་ལ་ཐ་མུ་བྱའོ། །ཨཱ་ཁྱཱ་ཏ་ལས་ཀྱང་ཏ་མ་སོགས་རྣམས་སོ། །
བསྡུ་བའི་མཐར་གྱུར་པ་རཱ་ཛན་སོགས་རྣམས་ཀྱི་ཨཏ་མཐའ་ཉིད་ཡང་ནའོ། །ཌ་རྗེས་སུ་འབྲེལ་པ་ལ་མཐའི་དབྱངས་ལ་སོགས་པ་རྣམས་དབྱིའོ། །བིཾ་ཤ་ཏིའི་ཏིའང་ངོ་། །ཨིའི་ཡི་གེ་དང་ཨའི་ཡི་གེ་དག་དབྱངས་དང་ཡའི་རྐྱེན་ལའང་དབྱིའོ། །ན་ནི་འགའ་ཞིག་ཏུའོ། །ཨུའི་
ཡི་གེ་རྣམས་ནི་ཨོ་ཉིད་དུ་ཐོབ་པར་བྱའོ། །ཨེ་ཡ་ལ་ཀ་དྲུ་མིན་པའི་དབྱི་བར་བྱའོ། །ཨོ་ཡིག་ཨཽ་ཡིག་དག་གིའང་ཨ་ཝ་ཨཱ་ཝ་རུ་བསྒྱུར་བ་དག་བྱའོ། །ཎ་དང་བཅས་པ་ལ་དང་པོར་འཕེལ་བའོ། །ཡ་བ་ཚིག་དང་པོ་དག་གི་མ་ཡིན་ཞིང་འཕེལ་བ་ཨཱ་ག་མའོ། །ཞེས་པ་མིང་
བཞི་པར་དེ་ཕན་གྱི་རྐང་པ་རྫོགས་སོ།། །།བཀྲ་ཤིས་པ་པར་སྨཻའི་ཚིག་རྣམས་སོ། །ཕ་རོལ་དགུ་རྣམས་ཨཱཏྨ་ནེའོ། །གསུམ་གསུམ་རྣམས་དང་པོ་དབུས་མ་ཕྱི་མ་རྣམས་སོ། །ཅིག་ཅར་བརྗོད་པ་ལ་སྐྱེས་བུ་རྣམས་ཀྱི་ཕྱི་མའོ། །མིང་ལ་རབ་ཏུ་སྦྱོར་བ་ལའང་དང་པོའོ། །

ཁྱེད་ལ་དབུས་མའོ། །ངེད་ལ་ཕྱི་མའོ། །དཱ་པ་མིན་པའི་དཱ་དྷཱ་དག་ངཱའོ། །བྱ་བ་རྟོགས་བྱེད་ནི་བྱིངས་སོ། །དུས་ལའོ། །ད་ལྟར་བ་ལ་བརྟ་མཱ་ནཱའོ། །སྨ་ཡིས་འདས་པ་ལའོ། །པ་རོ྅ཀྵཱའོ། །བྱུང་བའི་བྱེད་པ་དང་ལྡན་པ་རྣམས་ཀྱང་ངོ་། །འབྱུང་འགྱུར་ལ་བྷ་བི་ཥྱནྟི་དང་། ཨཱ་ཤཱིཥ་
དང་། ཤྭ་སྟ་ནཱིའོ། །དེ་རྣམས་ཀྱི་རང་མིང་གིས་དུས་ཀྱི་ཁྱད་པར་རོ། །རབ་ཏུ་སྦྱོར་བ་ལས་ཀྱང་ངོ་། །རྗེས་སུ་འདོད་པ་ལ་པཉྩ་མཱིའོ། །ནུས་པར་བྱེད་པ་དང་སྨོན་པར་བྱེད་པ་དག་ལའང་ངོ་། །བསྒྲུབ་པ་སོགས་རྣམས་ལ་སབྟ་མཱིའང་ངོ་། །བྱ་བ་ཡང་དག་པར་མངོན་པར་སྡུད་པ་ལ་
དུས་ཐམས་ཅད་དུ་པཉྩ་མཱིའི་དབུས་མིའི་གཅིག་ཚིག་གོ །མཱ་སྦྱོར་བ་ལ་ཨདྱཏ་ནིའོ། །མཱ་སྨ་སྦྱོར་བ་ལ་ཧྱ་སྟ་ནཱི་འང་ངོ་། །བརྟ་མཱ་ནཱ། ཏི། ཏས། ཨནྟི། སི། ཐས། ཐ། མི། བས། མས། ཏེ། ཨཱ་ཏེ། ཨནྟེ། སེ། ཨཱ་ཐེ། དྷྭེ། ཨེ། བ་ཧེ། མ་ཧེའོ། །སཔྟ་མཱི། ཡཱ་ཏ། ཡཱ་ཏཱམ།
ཡུས། ཡས། ཡཱ་ཏམ། ཡཱཏ། ཡཱམ། ཡཱབ། ཡཱ་མ། ཨི་ཏ། ཨཱི་ཡཱ་ཏཱམ། ཨཱི་རན། ཨཱི་ཐཱས། ཨཱི་ཨཱ་ཐཱམ། ཨིའ་དྷྭམ། ཨཱི་ཡ། །ཨཱི་བ་ཧི། ཨཱི་མ་ཧིའོ། །པཉྩ་མཱི། ཏུ། ཏཱམ། ཨནྟུ། ཧི། ཏམ། ཏ། ཨཱ་ནི། ཨཱ་བ། ཨཱ་མ། ཏཱམ། ཨཱ་ཏཱམ། ཨནྟཱམ། སྭ། ཨཱ་ཐཱམ། དྷྭམ། ཨཻ།
ཨཱ་བ་ཧཻ། ཨཱ་མ་ཧཻའོ། །ཧྱསྟ་ནཱི། དི། ཏཱམ། ཨན། སི། ཏམ། ཏ། ཨམ། བ། མ། ཏ། ཨཱ་ཏཱམ། ཨནྟ། ཐཱས། ཨཱ་ཐཱམ། དྷྭམ། ཨི། བ་ཧི། མ་ཧིའོ། །ཨ་དྱ་ཏ་ནཱི་འདི་ལྟ་ཉིད་དོ། །པ་རོ྅ཀྵཱ། ཨཊ། ཨ་ཏུས། ཨུས། ཐལ། ཨ་ཐུས། ཨ། ཨཊ། བ། མ། ཨེ། ཨཱ་ཏེ། ཨི་རེ། སེ།
ཨཱ་ཐེ། དྷྭེ། ཨེ། བ་ཧེ། མ་ཧེའོ། །ཤྭསྟ་ནཱི། ཏཱ། ཏཱ་རཽ། ཏཱ་རས། ཏཱ་སི། ཏཱསྠས། ཏཱསྠ། ཏཱ་སྨི། ཏཱསྺས། ཏཱསྨས། ཏཱ། ཏཱ་རཽ། ཏཱ་རས། ཏཱ་སེ། ཏཱ་སཱ་ཐེ། ཏཱ་དྷྭེ། ཏཱ་ཧེ། ཏཱསྦ་ཧེ། ཏཱསྨ་ཧེའོ། །ཨཱ་ཤཱིཥ། ཡཱཏ། ཡཱསྟཱམ། ཡཱ་སུས། ཡཱས། ཡཱསྟམ། ཡཱསྟ། ཡཱསམ། ཡཱསྦ། ཡཱསྨ།
སཱིཥྚ། སཱི་ཡཱ་སྟཱམ། སཱི་རན། སཱིཥྛཱས། སཱི་ཡཱསྠཱམ། སཱི་དྷྭཱམ། སཱི་ཡ། སཱི་བ་ཧི། སཱི་མ་ཧིའོ། །སྱ་དང་ལྷན་ཅིག་པའི་ཏི་སོགས་རྣམས་བྷ་བི་ཥྱནྟིའོ། །སྱཏི། སྱ་ཏས། སྱཱནྟི། སྱ་སི། སྱ་ཐས། སྱ་ཐ། སྱཱ་མི། སྱཱ་བས། སྱཱ་བས། སྱཱ་མས། སྱ་ཏེ། སྱཱ་ཏེ། སྱནྟེ། སྱ་སེ།

སྱེ་ཐེ། སྱ་དྷྭེ། སྱཻ། སྱཱ་བ་ཧེ། སྱཱ་མ་ཧེའོ། །དི་སོགས་རྣམས་བྱ་བ་ཤོར་བའོ། །སྱཏ། སྱ་ཏཱམ། སྱན། སྱ་སི། སྱ་ཏམ། སྱཏ། སྱམ། སྱཱབ། སྱཱམ། སྱ་ཏ། སྱེ་ཏཱམ། སྱནྟ། སྱཱ་ཐཱས། སྱེ་ཐཱམ། སྱ་དྷྭམ། སྱེ། སྱཱ་བ་ཧི། སྱཱ་མ་ཧིའོ། །དྲུག་གི་དང་
པ་རྣམས་བྱིངས་ཐམས་ཅད་པའོ། །ཞེས་པ་ཀུན་བཤད་པར་རྐང་པ་དང་པོ་རྫོགས་སོ།། །།རྐྱེན་ཕ་རོལ་ལོ། །གུཔ། །ཏི་ཛ། ཀི་ཏ་རྣམས་ལས་སནའོ། །མཱ་ན། བ་དྷ། དཱན། ཤཱན་རྣམས་ལས་ཨ་བྷྱཱ་སའི་རིང་པོ་ཡང་ངོ་། །ཏུམ་མཐའི་བྱིངས་ལས་ལས་དང་འདོད་པ་བྱེད་པ་པོ་
གཅིག་ཅན་ལས་ཡང་ནའོ། །མིང་ལས་བདག་ཉིད་འདོད་པ་ལ་ཡིནའོ། །ཀཱ་མྱ་ཡང་ངོ་། །ཉེ་བར་འཇལ་བ་ལས་ཀུན་སྦྱོད་ལའོ། །བྱེད་པ་པོ་ལ་ཨཱ་ཡི་སྟེ་ས་དབྱི་བའང་ངོ་། །བྱིངས་དོན་ལ་ཨིན་ཏེ་ཀཱ་རི་ཏའོ། །བྱིངས་ལས་ཀྱང་རྒྱུ་ལའོ། །ཙུ་ར་སོགས་ལས་ཀྱང་ངོ་། །ཨིན་ལ་རྟགས་
ཡི་གེ་གཅིག་མིན་པའི་མཐའི་དབྱངས་ལ་སོགས་པ་དབྱིའོ། །གསལ་བྱེད་དང་པོ་ཅན་རྀཏ་ཡང་ནའི་ར་སྒྲའོ། །དབྱངས་གཅིག་པའི་བྱིངས་ལས་བྱ་བ་ཡང་དག་པར་མངོན་པར་སྡུད་པ་ལ་ཡ་སྒྲ་སྟེ་ཙེ་ཀྲཱི་ཡི་ཏའོ། །གུ་པཱུ། དྷཱུཔ། བིཙྪི། པ་ཎི་པ་ནི་ལས་ཨཱ་ཡའོ། །དེ་རྣམས་བྱིངས་
སོ། །ཙ་ཀཱས་དང་ཀཱས་དང་རྐྱེན་གྱི་མཐའ་རྣམས་ལས་པ་རོ྅ཀྵཱ་ལ་ཨཱ་མའོ། །ད་ཡ་དང་ཨ་ཡ་དང་ཨཱས་ལས་ཀྱང་ངོ་། །ནཱ་མི་དང་པོ་ལྕི་བ་ལྡན་པ་རྀ་ཙྪ་མ་ཡིན་པ་ལས་སོ། །ཨུ་ཥ། བིད། ཛཱ་གྲི་རྣམས་ལས་ཡང་ནའོ། །བྷཱི། ཧྲཱི། བྷྲྀ། ཧུ་རྣམས་ཀྱི་ཏི་བཞིན་འང་ངོ་། །ཨཱམ་གྱི་
ཀྲྀཉ་རྗེས་སུ་སྦྱར་བར་བྱའོ། །ཨཱ་ས་བྷཱུ་དག་ཀྱང་སྟེ་པ་རསྨཻའོ། །ཨདྱ་ཏ་ནཱི་ལ་སི་ཙའོ། །ཨིཊ་མེད་པའི་ཤིཊ་མཐའ་ནཱ་མི་ཨུ་པ་དྷཱ་ཅན་དྲྀ་ཤ་མིན་པ་ལས་སཎཱོ། །ཤྲི། དྲུ། སྲུ། ཀཱ་མི། ཀཱི་རི་ཏའི་མཐའ་རྣམས་ལས་བྱེད་པ་པོ་ལ་ཙ་ཎའོ། །ཨ་སུ། བ་ཙི། ཁྱཱ་ཏི། ལི་པི།
སི་ཙི། ཧྭཱ་ལས་ཨཎའོ། །པུ་ཥ་སོགས་དྱུ་ཏ་སོགས་ལྀ་ཡིག་རྗེས་སུ་འབྲེལ་པ་ཨརྟི། སརྟི། ཤཱསྟེ་རྣམས་ལས་ཀྱང་པ་རསྨཻ་ལའོ། །པ་དི་ལས་ཨཱཏྨ་ནེའི་དང་པོའི་གཅིག་ཚིག་ལ་ཨིཙའོ། །དངོས་ངོ་། དང་ལས་དག་ལའང་ངོ་། །བྱིངས་ཐམས་ཅད་པ་ལ་ཡཎའོ། །

བྱེད་པ་པོ་ལ་ཨན་ཏེ་བི་ཀ་ར་ཎའོ། །དིབ་སོགས་ལས་ཡནའོ། །སུ་སོགས་ལས་ནུའོ། །ཤྲུའི་ཤྀ་ཡང་ངོ་། །རུ་དྷ་སོགས་ཀྱི་དབྱངས་ལས་ཕ་རོལ་དུ་ན་སྒྲའོ། །ཏན་སོགས་ལས་ཨུའོ། །ཀྲཱི་སོགས་ལས་ནའོ། །གསལ་བྱེད་མཐའ་ལས་ཧི་ལས་ཨཱ་ནའོ། །དངོས་
པོ་དང་ལས་དག་ལ་ཨཱཏྨ་ནེའི་ཚིག་རྣམས་སོ། །ལས་བྱེད་པ་པོ་ལས་བཞིན་ནོ། །བྱེད་པ་པོ་ལ་རུ་ཙ་སོགས་དང་། ང་རྗེས་སུ་འབྲེལ་པ་རྣམས་ལས་སོ། །ཙེ་ཀྲིའ་ཡི་ཏའི་མཐའ་ལས་སོ། །ཨཱ་ཡིའི་མཐའ་ལས་ཀྱང་ངོ་། །ཨིན་དང་ཉ་དང་ཡ་ཛ་སོགས་ལས་གཉིས་ཀའོ། །
སན་གྱི་མཐའ་ལས་སྔ་མ་བཞིན་ནོ། །ལྷག་མ་ལས་བྱེད་པ་པོ་ལ་པ་རསྨཻའི་ཚིག་གོ། །ཞེས་པ་ཀུན་བཤད་པར་རྐང་པ་གཉིས་པ་རྫོགས་སོ།། །།ཨ་བྷྱཱས་མེད་པའི་དང་པོའི་དབྱངས་གཅིག་པའི་གཉིས་བརྗོད་དོ། །དབྱངས་དང་པོ་ལས་གཉིས་པའི་འོ། །ན་བ་ད་ར་རྣམས་
བརྩེགས་པའི་དང་པོ་རྣམས་ཡ་མིན་པ་ལ་མ་ཡིན་ནོ། །སྔ་མ་ཨ་བྷྱཱ་སའོ། །གཉིས་ཀ་ཨ་བྷྱ་སྟའོ། །ཛ་ཀྵ་སོགས་ཀྱང་ངོ་། །ཙཎ་པ་རོ྅ཀྵཱ་ཙེ་ཀྲཱི་ཡི་ཏ་སན་མཐའ་རྣམས་ལའོ། །ཛུ་ཧོ་ཏི་སོགས་རྣམས་ཀྱི་བྱིངས་ཐམས་ཅད་པ་ལའོ། །ཨ་བྷྱཱསའི་གསལ་བྱེད་དང་པོ་ལྷག་
མར་བྱའོ། །ཤིཊ་ལས་ཀྱང་ཕ་རོལ་གྱི་སྒྲ་མེད་པའོ། །གཉིས་པ་བཞི་པ་དག་གི་དང་པོ་གསུམ་པ་དག་གོ། །ཧའི་ཛའོ། །ཀ་སྡེའི་ཙ་སྡེའོ། །ཀ་བ་ཏིའི་ཙེ་ཀྲཱི་ཡི་ཏ་ལ་མ་ཡིན་ནོ། །ཐུང་ངུའོ། །རྀ་ཡིག་གི་ཨ་ཡིག་གོ། །ཨི་ཎའི་པ་རོཉཀྵཱ་ལ་ཡོན་ཏན་མེད་
པ་ལ་རིང་པོའོ། །དང་པོའི་ཨའི་ཐམས་ཅད་དུའོ། །དེ་ལས་ཕ་རོལ་གྱི་དང་པོར་གལ་ཏེ་མཐའ་བརྩེགས་པ་ཡིན་ན་ན་ཨཱ་ག་མའོ། །རྀ་ཡིག་ལའང་ངོ་། །ཨ་ཤྣོ་ཏི་ལས་ཀྱང་ངོ་། །བྷ་བ་ཏིའི་ཨའོ། །ནི་ཛི། བི་ཛི། བིཥ་རྣམས་ཀྱི་བྱིངས་ཐམས་ཅད་པ་ལ་ཡོན་ཏན་ནོ། །བྷྲྀཉ་ཧཱང་མཱང་རྣམས་ཀྱི་
ཨིཏའོ། །ཨརྟི། པི་པརྟི། དག་གི་འང་ངོ་། །སན་ལ་ཨའི་ཡི་གེའོ། །ཛ་དང་མཐར་གནས་དང་པ་སྡེ་ཕ་རོལ་ཅན་ཨའི་ཡི་གེ་ལ་ཨུའི་ཡི་གེའོ། །ཙེ་ཀྲཱི་ཡི་ཏ་ལ་ཡོན་ཏན་ནོ། །ཨཱ་ག་མ་མེད་པའི་རིང་པོའོ། །བཉྩི། ཤྲནྶི། དྷྭནྶི། བྷྲནྶི། ཀ་སི། པ་ཏི། པ་དི། སྐནད་རྣམས་ཀྱི་མཐའ་

ནཱིའོ། །རྗེས་སུ་སྣ་ལྡན་མཐའ་ཅན་ཨཏ་མཐའི་རྗེས་སུ་ང་རོའོ། །ཛ་པ་སོགས་རྣམས་ཀྱི་འང་ངོ་། །ཙར་ཕལ་དག་གི་སྟེ་ཕ་རོལ་གྱི་ཨའི་ཨུཏཱང་ངོ་། །རྀ་ལྡན་པའི་རཱིའོ། །མཚུངས་པ་མ་ཕྱིས་ན་ཡང་བ་ལ་ཨིན་ལས་ཙ་ཎ་ཕ་རོལ་ལས་ན་བཞིན་ནོ། །ཡང་བའི་རིང་
པོའོ། །ཏྭ་ར་སོགས་རྣམས་ཀྱི་འང་ཨའོ། །འདི་ནས་ཨ་བྷྱཱ་སའི་དབྱིའོ། །སན་ལ་མི་མཱི། མཱ། དཱ། ར་བྷ། ལ་བྷ། ཤ་ཀ། །པ་ཏ། པ་ད་རྣམས་ཀྱི་དབྱངས་ཀྱི་ཨིས་སོ། །ཨཱཔྣོ་ཏིའི་ཨཱིའོ། །དནྦྷིའི་ཨིཏཱང་ངོ་། །ད་ཡ་ཏིའི་པ་རོ྅ཀྵཱ་ལ་དི་གིའོ། །ཞེས་པ་ཀུན་བཤད་པར་རྐང་པ་
གསུམ་པ་རྫོགས་སོ།། །།མཐར་གནས་པ་ཕ་རོལ་གྱི་དབྱངས་དང་བཅས་པའི་སམ་པྲ་སཱ་ར་ཎའོ། །གྲ་ཧི། ཛྱཱ། བ་ཡི། བྱ་དྷི་བཥྚི། བྱ་ཙི། པྲ་ཙྪི། བྲ་ཙྪི། བྲ་ཤྩི། བྷྲ་ཤྫི་རྣམས་ཀྱི་ཡོན་ཏན་མེད་པ་ལའོ། །སྭ་པི། བ་ཙི། ཡ་ཛ་སོགས་རྣམས་ཀྱི་ཡཎ་པ་རོ྅ཀྵཱ། ཨཱ་ཤཱིཥ་རྣམས་ལའོ། །གཉིས་ཀ་
རྣམས་ཀྱི་ཨ་བྷྱཱ་སའི་པ་རོ྅ཀྵཱ་ལའོ། །བྱ་ཐིའི་འང་ངོ་། །བེཉ་ཤྭི་དག་གི་ཡོན་ཏན་མེད་པ་ལའང་མ་ཡིན་ནོ། །སྭ་པི། །སྱ་མི། བྱེ་ཉ་རྣམས་ཀྱི་ཙེ་ཀྲཱི་ཡི་ཏ་ལའོ། །སྭཱ་པིའི་ཙ་ཎ་ལའོ། །གྲ་ཧི། སྭ་པི་པྲཙྪ་རྣམས་ཀྱི་སན་ལའོ། །ཙཱ་ཡའི་ཙེ་ཀྲཱིཡིཏ་ལ་ཀཱིའོ། །པྱ་ཡའི་པརོ྅ཀྵཱ་ལ་འང་པཱིའོ། །ཤྭ་
ཡ་ཏིའི་ཡང་ནའོ། །ཀཱ་རི་ཏ་ལའང་སན་ཙཎ་དག་ལའོ། །ཏྭ་ཡ་ཏིའི་རྟག་ཏུའོ། །ཨ་བྷྱསྟའི་འང་ངོ་། །དྱུ་ཏི་སྭཱ་པི་དག་གི་ཨ་བྷྱཱ་སའི་འོ། །སཾ་པྲ་སཱ་ར་ཎ་ལ་མ་ཡིན་ནོ། །བ་ཤིའི་ཙེ་ཀྲཱི་ཡི་ཏ་ལའོ། །པྲཙྪ་སོགས་རྣམས་ཀྱི་ཕ་རོ྅ཀྵཱ་ལའོ། །མཚམས་སྦྱོར་གྱི་ཡི་གེའི་མཐའ་རྣམས་ཀྱི་བི་ཀ་ར་
ཎ་མ་ཡིན་པ་ལ་ཨཱ་ཡིག་གོ །བྱཱ་ཡ་ཏིའི་པ་རོ྅ཀྵཱ་ལ་མ་ཡིན་ནོ། །མཱི་ནཱ་ཏི་མི་ནོ་ཏི་དཱིང་རྣམས་ཀྱི་ཡོན་ཏན་དང་འཕེལ་བའི་གནས་ལའོ། །སན་ལ་དཱིང་གིའོ། །སྨི་ཛི་ཀྲཱི་ཨིང་རྣམས་ཀྱི་ཨིན་ལའོ། །སྲྀཛིདྲྀ་ཤི་དག་གི་དབྱངས་ལས་ཕ་རོལ་དུ་དྷུ་ཊ་ལ་ཡོན་ཏན་དང་འཕེལ་བ་གནས་པ་ལ་
ཨ་ཡིག་ཨཱ་ག་མའོ། །དཱིང་གི་དབྱངས་དང་པོ་ཡོན་ཏན་མེད་པ་ལ་ཡ་ཡིག་མཐའོ། །བྱིངས་ཐམས་ཅད་པ་མ་ཡིན་པ་ལ་ཨཱ་དབྱིའོ། །ཨིཊ་ལའང་ངོ་། །དཱ། མཱ། གཱ་ཡ་ཏི། པི་བ་ཏི། སྠཱ་སྱ་ཏི། ཛ་ཧཱ་ཏི་རྣམས་ཀྱི་གསལ་བྱེད་དང་པོ་ལ་ཨཱི་ཡིག་གོ །ཨཱ་ཤཱིཥ་ལ་ཨེ་ཡིག་གོ །སི་ཙ་ཨ་

བྷྱསྟ་བིད་ཨཱཏ་རྣམས་ལས་བྷཱུ་མ་ཡིན་པ་ལས་ཨན་གྱི་ཨུས་སོ། །ཨིཙ་ལས་ཏ་དབྱིའོ། །ཨ་ཡིག་ལས་ཧནྟི་མ་ཡིན་པ་ལས་ཧིའོ། །ནུ་ལས་ཀྱང་བརྩེགས་པ་མ་ཡིན་པའི་བི་ཀ་རཎ་ལས་སོ། །ཨུ་ཡིག་ལས་ཀྱང་ངོ་། །ཨུ་ཡིག་ཝ་མ་དག་ལ་ཡང་ན་དབྱིའོ། །ཀ་རོ་ཏི་ལས་རྟག་
ཏུའོ། །སཔྟ་མཱིའི་ཡ་ལའང་ངོ་། །བྱིངས་ཐམས་ཅད་པ་ཡོན་ཏན་མེད་པ་ལ་ཨའི་ཨུ་ཡིག་གོ། །རུ་དྷ་སོགས་ཀྱི་བི་ཀ་ར་ཎའི་མཐའ་དབྱིའོ། །ཨསྟེའི་དང་པོ་ཡིའོ། །ཨ་བྷྱསྟ་རྣམས་ཀྱི་ཨཱ་ཡིག་གོ །ཀྲཱི་སོགས་རྣམས་ཀྱི་བི་ཀ་ར་ཎའིའོ། །གཉིས་ཀ་རྣམས་ཀྱི་དཱ་མིན་པའི་གསལ་བྱེད་
དང་པོ་ལ་ཨཱི་ཡིག་གོ །ད་རི་དྲཱ་ཏིའི་ཨི་ཡིག་གོ། །ཛ་ཧཱ་ཏིའི་སཔྟ་མཱི་ལ་དབྱིའོ། །ཧནྟིའི་དྷུཊ་ལ་བྱིངས་ཐམས་ཅད་པ་ལའོ། །ཤཱ་སིའི་ཨུ་པ་དྷཱའི་ཨཎ་དང་གསལ་བྱེད་དག་ལ་ཨིཏའོ། །ཧནྟིའི་ཧི་ལ་ཛའ། །དཱ་ཨསྟི་དག་གི་ཨེ་སྟེ་ཨ་བྷྱས་དབྱི་བའང་ངོ་། །གསལ་བྱེད་གཅིག་པུ་
པའི་དབུས་ན་ཡོད་པའི་དང་པོ་མ་བསྒྱུར་བའི་ཨའི་པ་རོ྅ཀྵཱ་ལའོ། །ཐལ་ལའང་ཨིཊ་དང་བཅས་པ་ལའོ། །ཏྲཱྀ། ཕལ། བྷ་ཛ། ཏྲ་པ། ཤྲནྠི་གྲནྠི། དནྦྷི་རྣམས་ཀྱིའང་ངོ་། །ཤས་དང་། པ་དང་པོ་དང་ཡོན་ཏན་ཅན་རྣམས་ཀྱི་མ་ཡིན་ནོ། །བྱིངས་ཀྱི་ཨིའི་ཡི་གེ་དང་ཨུའི་ཡི་གེ་དག་མཐའི་
དབྱངས་དང་པོ་ལ། ཨི་ཡ་ཨུ་ཝ་དག་གོ། །ཨ་བྷྱ་སའི་འདྲ་བའི་ཡི་གེ་མ་ཡིན་པ་ལའོ། །བི་ཀར་ཎའི་ནུའིའོ། །སྔ་མ་བརྩེགས་པ་མིན་པའི་ཨིའི་ཡི་གེ་ཡ་སྟེ་ཡི་གེ་གཅིག་མིན་པའི་འོ། །ཨི་ཎའིའང་ངོ་། །ཨི་ཎའིའང་ངོ་། །བི་ཀ་ར་ཎའི་ནུའི་ཝ་ཡིག་གོ། །ཛུ་ཧོ་ཏིའི་བྱིངས་ཐམས་ཅད་པ་ལའོ། །བྷཱུའི་
མཐའ་པ་རོ྅ཀྵཱ་དང་ཨདྱ་ཏ་ནཱི་དག་ལ་པའོ། གོ་ཧིའི་ཨུ་པ་དྷཱའི་ཨཱུ་ཏའོ། །དུ་ཥིའི་ཀཱ་རི་ཏ་ལའོ། །མ་རྗེས་སུ་འབྲེལ་པ་རྣམས་ཀྱི་ཐུང་ངུའོ། །ཨི་ཙ་ལ་ཡང་ནའོ། །ཛ་ནི་བ་དྷི་དག་གིའང་ངོ་། ཨོཏ་ལས་ཡིན་ཨཱ་ཡི་དག་དབྱངས་བཞིན་ནོ། །ཨཽཏ་ལས་ཀྱང་ངོ་། །ནཱ་མིན་གྱི་
མཐའ་རྣམས་ཀྱི་ཡཎ་ཨ་ཡི་ཡིན་ཨཱ་ཤཱིཥ་ཙེ་ཀྲཱི་ཡི་ཏ་རྣམས་ལས་ཡ་ལ་རིང་པོའོ། །ཉེར་བསྒྱུར་མེད་པའི་ཨིཎའིའོ། །རྀཏ་ཀྱི་ཙྭི་ཙེ་ཀྱི་ཀྲཱི་ཡི་ཏ་ཡིན་ཨཱ་ཡི་རྣམས་ལས་ཡཱི་མཐའོ། །ཨན་ཡོན་ཏན་མེད་པ་ལ་ཨིའོ། །ཡཎ་ཨཱ་ཤཱིཥ་དག་ལ་ཡ་ལའོ། །ཨརྟི་དང་བརྩེགས་པ་

དང་པོ་དག་གི་ཡོན་ཏན་ནོ། །ཙེ་ཀྲཱི་ཡི་ཏ་ལའང་ངོ་། །གྷྲཱདྷྨཱ་དག་གི་ཨཱིའོ། །ཡིན་ལ་ཨའི་ཡི་གེའིའོ། །ཨ་དིའི་སཎ་ཨདྱ་ཏ་ནཱི་དག་ལ་གྷ་སླྀའོ། །པ་རོ྅ཀྵཱ་ལ་ཡང་ནའོ། །བེ་ཉའི་ཡང་བ་ཡིའོ། །ཧནྟིའི་ཨཱ་ཤཱིཥ་ལ་བ་དྷིའོ། །ཨཱདྱ་ཏ་
ནཱི་ལ་ཡང་ངོ་། །ཨི་ཎའི་གཱའོ། །ཨིང་གི་པ་རོ྅ཀྵཱ་ལའོ། །སན་ལ་ཨིཎ་ཨིང་དག་གི་ག་མིའོ། །ཨསྟིའི་བྱིངས་ཐམས་ཅད་པ་མ་ཡིན་པ་ལ་བྷཱུའོ། །བྲཱུའི་བ་ཙིའོ། །ཙཀྵཱིང་གི་ཁྱཱཉའོ། །པ་རོ྅ཀྵཱ་ལ་ཡང་ནའོ། །ཨ་ཛིའི་བཱིའོ། །ཨད་སོགས་ལས་བི་
ཀ་ར་ཎའི་འཇིག་གོ །ཨིཎ་སྠཱ། དཱ། པི་བ་ཏི་བྷཱུ་རྣམས་ལས་སི་ཙའི་པ་ར་སྨཻ་ལའོ། །ཞེས་པ་ཀུན་བཤད་པར་རྐང་པ་བཞི་པ་རྫོགས་སོ།། །།ནཱ་མི་མཐའི་བྱིངས་དང་བི་ཀ་ར་ཎ་དག་གི་ཡོན་ཏན་ནོ། །ཨུ་པ་དྷཱ་ནཱ་མིན་གྱིའང་ཡང་བའིའོ། །བི་ཀ་ར་ཎ་ལའང་
ཨན་ཉིད་ལའོ། །ཀ་རོ་ཏིའི་འོ། །མི་དིའི་འོ། །ཨ་བྷྱསྟ་རྣམས་ཀྱི་ཨུས་ལའོ། །ཎ་ཡིག་རྗེས་སུ་འབྲེལ་པ་དང་ཙེ་ཀྲཱི་ཡི་ཏ་དག་ལ་མ་ཡིན་ནོ། །ཨ་བྷྱསྟའི་འང་ཨུ་པ་དྷཱ་ནཱ་མིན་གྱི་བྱིངས་ཐམས་ཅད་པ་ཡོན་ཏན་ཅན་ལ་དབྱངས་ལའོ། །སན་ལའང་ཨིཊ་མེད་
པ་ལའོ། །སི་ཙ་ཨཱ་ཤཱིཥ་དག་ལའང་ཨཱཏྨ་ནེ་ལའོ། །རྀཏ་མཐཱ་རྣམས་ཀྱི་འང་ངོ་། །སྠཱ་དཱ་དག་གིའང་ངོ་། །བྷཱུའི་སི་ཙ་འཇིག་པ་ལའོ། །སཱུ་ཏི་ལས་པཉྩ་མཱི་ལའོ། །དཱི་དྷཱི། བེ་བཱི་དག་གི་འང་ངོ་། །རུད་བིད་མུཥ་རྣམས་ཀྱི་སན་ལའོ། །ཨིཊ་མེད་པའི་
ནཱ་མི་མཐའ་རྣམས་ཀྱིའོ། །ཐམས་ཅད་ཀྱི་བྱིངས་ཐམས་ཅད་པ་ཨཱཏྨ་ནེ་ལ་པཉྩ་མཱིའི་ཕྱི་མ་མ་ཡིན་པ་ལའོ། །གཉིས་ཉིད་དང་མང་པོ་ཉིད་དག་ལའང་པ་རསྨཻ་ལའོ། །བ་རོ྅ཀྵཱ་ལའང་ངོ་། །ཐམས་ཅད་དུ་ཨཱཏྨ་ནེ་ལའོ། །ཨཱ་ཤཱིཥ་ལའང་པ་རསྨཻ་ལའོ། །སཔྟ་
མཱི་ལ་ཡང་ངོ་། །ཧི་ལ་འང་ངོ་། །ཏུད་སོགས་ཀྱི་ཨན་ལའོ། །ཨཱམ་ལའང་བིད་ཉིད་ཀྱིའོ། །ཀུཊ་སོགས་ཀྱི་ཨིན་ཨི་ཙ་རྣམས་མ་ཡིན་པ་ལའོ། །བི་ཛིའི་ཨིཊ་ལའོ། །སྠཱ་དཱ་དག་ཨ་དྱ་ཏ་ནཱི་ལ་ཨིའོ། །མུ་ཙ་སོགས་ཀྱི་དབྱངས་

ལས་ཨཎ་བི་ཀ་ར་ཎ་ཡིག་ཨཱག་མའོ། །མཤྫི་ན་ཤ་དག་གི་དྷུ་ཊ་ལའོ། །ར་དྷི་ཛ་བྷ་དག་གི་དབྱངས་ལའོ། །ར་དྷིའི་ཨིཊ་ལ་པ་རོ྅ཀྵཱ་མིན་པ་ལ་མ་ཡིན་ནོ། །ར་བྷི་ལ་བྷ་དག་གི་བི་ཀ་ར་ཎ་དང་པ་རོ྅ཀྵཱ་དག་མིན་པ་ལའོ། །ཧུ་དྷུ་ཊ་དག་ལས་ཧིའི་དྷིའོ། །ཨསྟི་
ལས་སོ། །ཤཱསྟིའི་ཤཱ་འང་ངོ་། །ཨ་བྷྱསྟ་ལས་ཨནྟིའི་ན་དབྱིའོ། །ཨ་ཡིག་མ་ཡིན་པ་ལས་ཨཱཏྨ་ནེ་ལའང་ངོ་། །ཤེ་ཏི་ལས་ཨནྟིའི་དང་པོ་རིའོ། །ཨཱ་ཡིག་ལས་ཨཊ་ཨཽའོ། །རཱྀཏ་མཐའི་ཡོན་ཏན་མེད་པ་ལ་ཨིརའོ། །མཆུ་གྱུར་ཨུ་པ་དྷཱའི་འང་ཨུརའོ། །
ཨིན་དང་ཙཎ་ལ་མཚུངས་པ་མ་ཕྱིས་པའི་ཨུ་པ་དྷཱ་ཐུང་ངུའོ། །ཤཱ་སུ་དང་རྀཏ་རྗེས་སུ་འབྲེལ་པ་རྣམས་ཀྱི་མ་ཡིན་ནོ། །པི་བ་ཏིའི་དབྱི་སྟེ་ཨ་བྷྱཱ་སའི་ཨཱིཏའང་ངོ་། །ཏིཥྛ་ཏིའི་ཨིཏའོ། །ཛི་གྷྲ་ཏིའི་ཡང་ནའོ། །ཞེས་པ་ཀུན་བཤད་པར་རྐང་པ་ལྔ་པ་རྫོགས་སོ།། །།
ཨིཏ་རྗེས་སུ་འབྲེལ་པ་མ་ཡིན་པ་རྣམས་ཀྱི་ཡོན་ཏན་མེད་པ་ལ་ཨ་ནུ་ཥངྒ་དབྱིའོ། །ན་སྒྲ་ལས་ཀྱང་བི་ཀ་ར་ཎ་ལས་སོ། །ཨིནྡྷི། ཤྲནྠི། གྲནྠི། དམྦྷི་རྣམས་ཀྱི་པ་རོ྅ཀྵཱ་ལ་ཡོན་ཏན་མེད་པ་ལའོ། །དཾ་ཤི། སཉྫི། སྭཉྫི། རཉྫི་རྣམས་ཀྱི་ཨན་ལའོ། །
ཨིན་ཨི་ཙ་ཨཊ་རྣམས་ལ་ཨའི་ཨུ་པ་དྷཱ་རིང་པོ་སྟེ་ནཱ་མི་རྣམས་ཀྱི་ཡང་འཕེལ་བའོ། །དབྱངས་མཐའ་རྣམས་ཀྱི་སི་ཙ་ལ་པ་ར་སྨཻ་ལའོ། །གསལ་བྱེད་མཐའ་ཅན་རྣམས་ཀྱི་ཨིཊ་མེད་པའི་འོ། ཨིའིའང་རིང་པོའོ། །བ་ད་བྲ་ཛ་ར་ལ་མཐའ་རྣམས་ཀྱི་འང་ངོ་། །ཤྭི་ཛཱ་གྲྀ་
དག་གི་ཡོན་ཏན་ནོ། །ཨརྟི། སརྟི་དག་གི་ཨཎ་ལའོ། །ཛཱ་གརྟིའི་ཀཱ་རི་ཏ་ལའོ། །ཡཎ་ཨཱ་ཤཱིཥ་དག་ལ་ཡ་ལའོ། །པ་རོ྅ཀྵཱ་ལ་ཡོན་ཏན་མེད་པ་ལའོ། །བརྩེགས་པ་དང་པོའི་རྀ་ཏའིའང་ངོ་། །རཱྀཏ་མཐའ་རྣམས་ཀྱིའང་ངོ་། །རྀཙྪའི་རྀ་ཏའིའོ། །ཤཱིངཱི་
བྱིངས་ཐམས་ཅད་པ་ལའོ། །ཡ་ལ་ཨཱི་ནི་ཨ་ཡིའོ། །ཨཱཏ་མཐའ་རྣམས་ཀྱི་ཨི་ཙ་ལ་ཨཱ་ཡིའོ། །ཤཱ། ཚཱ། སཱ། ཧྭཱ། བྱ་བེ་པཱ་རྣམས་ཀྱི་ཨིན་ལའོ། །ཨརྟི། ཧྲཱི། ཙླཱི། ཀྣུ་ཡཱི། ཀྵྨཱ་ཡཱི་དང་ཨཱཏ་མཐའ་རྣམས་ཀྱི་པ་མཐའ་སྟེ་ཡ་དབྱི་ཞིང་

ནཱ་མི་རྣམས་ཀྱི་ཡོན་ཏན་ནོ། །པཱ་ཏིའི་ལ་མཐའོ། །དྷཱུཉ་པྲཱྀ་ཎཱ་ཏི་དག་གི་ནའོ། །སྥཱ་ཡི་ཝ་རུ་བསྒྱུར་བའོ། །ཤ་དིའི་འགྲོ་བ་མིན་པ་ལ་ཏའོ། །ཧནྟིའི་ཏའོ། །ཧནྟིའི་ཧའི་ཨིན་ཨི་ཙ་དག་ལ་གྷིའོ། །ཨུ་པ་དྷཱ་ཕྱིས་པའི་ཡང་ངོ་། །ཨ་བྷྱཱས་
ལས་ཀྱང་ངོ་། །ཛིའི་སན་པ་རོ྅ཀྵཱ་དག་ལ་གིའོ། །ཅིའི་ཀི་ཡང་ནའོ། །སཎའི་དབྱངས་ལ་མང་པོ་ཉིད་མ་ཡིན་པ་ལ་ཨ་དབྱིའོ། །ད་རི་དྲཱ་ཏིའི་བྱིངས་ཐམས་ཅད་པ་མ་ཡིན་པ་ལའོ། །བྲཤྩ་མ་སྫ་དག་གི་དྷུཊ་ལའོ། །ཡན་ལ་ཨོ་ཡིག་གིའོ། །ཨཱ་ཡིག་གི་ཨུས་ལའོ། །
མཚམས་སྦྱོར་གྱི་ཡི་གེ་ལའང་ངོ་། །ཨསྟིའི་སི་ལའོ། །ཨ་དང་མཚམས་སྦྱོར་གྱི་ཡི་གེ་དག་ལ་ཨའི་དེ་དག་སྟེ་དེ་དབྱི་བ་ཡང་ངོ་། །དཱི་དྷཱི་བེ་བཱི་དག་གི་ཨི་ཡིག་ཡ་ཡིག་དག་ལའོ། །ནཱ་མི་དང་གསལ་བྱེད་མཐའ་ལས་ཨཱ་ཡིའི་དང་པོའི་འོ། །གམ། ཧན། ཛན། ཁན།
གྷས་རྣམས་ཀྱི་ཨུ་པ་དྷའའི་དབྱངས་དང་པོ་ཨཎ་མིན་པ་ལ་ཡོན་ཏན་མེད་པ་ལའོ། །ཀཱ་རི་ཏའི་ཨཱམ་ཨིཊ་བི་ཀ་ར་ཎ་མ་ཡིན་པ་ལའོ། །བུ་བརྒྱུད་ཀྱི་དབྱངས་སྔ་མ་མིན་པའི་ཡའི་ཡིན་ཨཱ་ཡི་རྣམས་ལའོ། །ན་དབྱི་བ་ཡང་ངོ་། །གསལ་བྱེད་ལས་དི་སི་དག་གིའོ། །ཡའི་
ཨན་མེད་པ་ལའོ། །ཨའི་ཡང་དབྱིའོ། །སི་ཙའི་དྷ་ཡིག་ལའོ། །དྷུཊ་ལས་ཀྱང་དྷུཊ་ལའོ། །ཐུང་ངུ་ལས་ཀྱང་ཨིཊ་མེད་པའིའོ། །ཨིཊ་ལས་ཀྱང་ཨཱིཊ་ལའོ། །བརྩེགས་པའི་དང་པོ་ས་ཀ་དག་གི་མཐའ་ལའང་ངོ་། །ཙ་སྡེའི་འདྲ་བའི་ཡི་གེ་མིན་པ་ལ་ཀིའོ། །
ཧའི་ཌྷའོ། །ད་དང་པོའི་གྷའོ། །ན་ཧི་འི་དྷའོ། །བྷྲཱྀ་ཛ་སོགས་རྣམས་ཀྱི་ཥའོ། །ཚ། ཤ་དག་གིའང་ངོ་། །སྐྱེས་པར་བརྗོད་པ་སྐྱེས་པ་བཞིན་ཨཱ་ཡི་ལའོ། །ཨ་ལས་ཨཱ་ཏམ་ཨཱ་ཐམ་གྱི་དང་པོའི་ཨིའོ། །ཨཱ་ཏེ། ཨཱ་ཐེ་ཞེས་པའི་འང་ངོ་། །ཡཱ་སྒྲའི་
ཡང་སཔྟ་མཱིའི་འོ། །ཡཱམ་ཡུས་དག་གི་ཨི་ཡམ་ཨི་ཡུས་དག་གོ །ཤམ་སོགས་རྣམས་ཀྱི་ཡན་ལ་རིང་པོའོ། །ཥྛི་བུ། ཀླ་མུ། ཨཱ་ཙམ་རྣམས་ཀྱི་ཨན་ལའོ། །ཀྲམ་གྱི་པར་སྨཻ་ལའོ། །གམ། ཨི་ཥུ། ཡམ་རྣམས་ཀྱི་ཚའོ། །པཱའི་པི་བའོ། །

གྷྲཱའི་ཛིགྷྲའོ། །དྷྨཱའི་དྷ་མའོ། །སྠཱའི་ཏིཥྛའོ། །མྣཱའི་མ་ནའོ། །དཱཎའི་ཡཙྪའོ། །དྲྀ་ཤིའི་པ་ཤྱའོ། །ཨརྟིའི་རྀ་ཙྪའོ། །སརྟིའི་དྷཱ་བའོ། །ཤ་དིའི་ཤཱི་ཡའོ། །ས་དིའི་སཱི་དའོ། །ཛ་ནིའི་བི་ཀ་ར་ཎ་ལ་ཛཱའོ། །ཛྙཱའིའང་ངོ་། །པཱུ་སོགས་རྣམས་ཀྱི་ཐུང་
ངུའོ། །གསལ་བྱེད་དང་པོ་ཡོན་ཏན་ཅན་བྱིངས་ཐམས་ཅད་པ་ལ་ཨུཏ་ཀྱི་འཕེལ་བའོ། །ཨཱུནྞོ་ཏིའི་ཡོན་ཏན་ནོ། །ཧྱསྟ་ནཱི་ལའང་ངོ་། །ཏྲྀ་ཧིའི་བི་ཀ་ར་ཎ་ལས་ཨིཊའོ། །བྲཱུ་ལས་ངག་དང་པོར་ཨཱིཊའོ། །ཨསྟི་ལས་དི་སི་དག་ལའོ། །སི་ཙ་ལས་སོ། །རུད་
སོགས་རྣམས་ལས་ཀྱང་ངོ་། །ཨད་ལས་ཨཊའོ། །སའི་ས་ལ་བྱིངས་ཐམས་ཅད་པ་མ་ཡིན་པ་ལ་ཏའོ། །ཨཎ་ལ་བ་ཅིའི་ཨུ་པ་དྷཱའི་ཨོའོ། །ཨ་སྱ་ཏིའི་མཐའ་ཐའོ། །པ་ཏིའི་པཔྟིའོ། །ཀྲྀ་པིའི་རའི་ལའོ། །གི་ར་ཏིའི་ཙེ་ཀྲཱྀ་ཡི་ཏ་ལའོ། །དབྱངས་ལ་ཡང་
ནའོ། །བྱིངས་ཀྱི་གསུམ་པ་དང་པོ་གྷ་ཌྷ་དྷ་བྷ་མཐའི་དང་པོ་ས་དྷྭ་དག་ལ་བཞི་པ་ཉིད་དོ། །ཕྱིས་པ་ལའང་དི་སི་དག་ལའོ། །ད་དྷཱ་ཏིའི་ཏ་ཐ་དག་ལའང་ངོ་། །ཞེས་པ་ཀུན་བཤད་པར་རྐང་པ་དྲུག་པ་རྫོགས་སོ།། །།བྱིངས་ཐམས་ཅད་པ་མ་ཡིན་
པའི་གསལ་བྱེད་དང་པོ་ཅན་ཡ་ཡིག་དང་པོ་མིན་པའི་དང་པོར་ཨིཊ་ཨཱ་ག་མའོ། །སྣུ་ཀྲ་མི་དག་ལས་པ་ར་སྨཻ་ལའོ། །རུད་སོགས་ལས་བྱིངས་ཐམས་ཅད་པ་ལའོ། །ཨཱི་ཤ་ལས་ས་ལའོ། །ཨཱིཌ། ཛན་དག་གིའང་ས་དང་དྷྭ་ལའོ། །གམ་ལས་ས་ལ་པ་ར་སྨཻ་
ལའོ། །ཧན་དང་རྀཏ་མཐའ་ལས་སྱ་ལའོ། །ཨཉྫི་ལས་སི་ཙ་ལའོ། །སྟུ། སུ་དྷཱུཉ་རྣམས་ལས་པ་ར་སྨཻ་ལའོ། །ཡ་མི། ར་མི། ན་མི། ཨཱ་ཏ་མཐའ་རྣམས་ཀྱི་སི་མཐའ་འང་ངོ་། །སྨིང་། པཱུང་། རཱྀ། ཨཉྫ། ཨ་ཤཱུ། ཀྲཱྀ། གྲཱྀ། དྲཱྀ། དྷྲཱྀ། པྲཙྪ་
རྣམས་ཀྱི་སན་ལའོ། །གྲ་ཧི་ལས་པ་རོ྅ཀྵཱ་མིན་པ་ལ་ཨིཊཱི་རིང་པོའོ། །ཨཱ་ཏ་ལས་དབྱངས་གཅིག་པ་ལས་ཨིཊ་མེད་དོ། །ཨིའི་ཡི་གེ་ལས་ཤྭི་ཤྲི་ཌཱིང་ཤཱིང་མ་ཡིན་པ་ལས་སོ། །ཨུཏ་ལས་ཡུ། རུ། ཎུ། སྣུ། ཀྵུ། ཀྵུ་མ་ཡིན་བ་ལས་

སོ། རྀཏ་ལས་བྲྀང་བྲྀ་ཉ་མ་ཡིན་པ་ལས་སོ། །ཤ་ཀི་ལས་ཀ་ལས་སོ། །པ་ཙི། བ་ཙི། སི་ཙི། རི་ཙི། མུ་ཙི་ལས་ཙ་ལས་སོ། །པྲཙྪ་ལས་ཚ་ལས་སོ། །ཨུ་ཛི། རུ་ཛི། རནྫི། བྷུ་ཛི། བྷ་ཛི། བྷནྫི། སནྫི།
ཏྱ་ཛི། བྷྲསྫི། ཡ་ཛི། མཤྫི། སྲྀ་ཛི། ནི་ཛི། བི་ཛི། སྭནྫི་ལས་ཛ་ལས་སོ། །ཨ་དི། ཏུ་དི། ནུ་དི། ཀྵུ་དི། སྭིདྱ་ཏི། བིདྱ་ཏི། བིནྡ་ཏི། བི་ནཏྟི། ཚི་དི། བྷི་དི། ཧ་དི། ཤ་དི། ས་དི། པ་དི། སྐནྡི། ཁི་དི་
ལས་ད་ལས་སོ། །རཱ་དྷི། རུ་དྷི། ཀྲུ་དྷི། ཀྵུ་དྷི། བནྡྷི། ཤུ་དྷི། སི་དྷྱ་ཏི། བུ་དྷྱ་ཏི། ཡུ་དྷི། བྱ་དྷི། སཱ་དྷི་ལས་དྷ་ལས་སོ། །ཧ་ནི་མ་ནྱ་ཏི་ལས་ན་ལས་སོ། །ཨཱ་པི། ཏ་པི། ཏི་པི། སྭ་པི། བ་པི། ཤ་པི། ཚུ་པི།
ཀྵི་པི། ལི་པི། ལུ་པི། སྲྀ་པི་ལས་པ་ལས་སོ། །ཡ་བྷི། ར་བྷི། ལ་བྷི། ལས་བྷ་ལས་སོ། །ཡ་མི། ར་མི། ན་མི། ན་མི། ག་མི་ལས་མ་ལས་སོ། །ཡ་མི། ར་མི། ན་མི། ག་མི་ལས་མ་ལས་སོ། །རི་ཤི།། རུ་ཤི། ཀྲུ་ཤི། །ལི་ཤི། བི་ཤི།། དི་ཤི། དྲྀ་ཤི། །སྤྲྀ་ཤི། །མྲྀ་ཤི། དཾ་
ཤི་ལས་ཤ་ལས་སོ། །ཏྭི་ཥི། པུ་ཥྱ་ཏི། ཀྲྀ་ཥི། ཤླྀཥྱ་ཏི། དྭི་ཥི། པི་ཥི། པི་ཥི། ཤི་ཥི། ཤུ་ཥི། ཏུ་ཥི། དུ་ཥི་ལས་ཥ་ལས་སོ། །བས་ཏི་དང་གྷ་སི་ལས་ས་ལས་སོ། །ད་ཧི། དི་ཧི །དུ་ཧི། མི་ཧི། མུ་ཧི། རུ་ཧི། ལི་ཧི། ལུ་ཧི།
ན་ཧི། བ་ཧི་ལས་ཧ་ལས་སོ། །གྲ་ཧ། གུ་ཧ་དག་ལས་སན་ལའོ། །ཨུ་ཡིག་མཐའ་ལས་ཀྱང་ངོ་། །ཨིཔ་མཐའ་དང་རྀ་དྷ། བྷྲ་ཤྫུ། དནྦྷུ། ཤྲི། ཡུ། ཨཱུརྞུ། བྷ་ར། ཛྙ་པི། ས་ནི། ཏ་ནི། པ་ཏི། ད་རི། །དྲཱ་རྣམས་ལས་ཡང་ནའོ། །བྷཱུ་
ལས་སི་ཙ་འཇིག་པ་ལའོ། །སྲྀ། པྲྀ། བྷྲྀ། སྟུ། དྲུ། ཤྲུ། སྲུ་རྣམས་ཉིད་ལས་པ་རོ྅ཀྵཱ་ལའོ། །རྀ་ཡིག་ལས་ཐལ་ལའོ། །ཀྲྀཉ་ལས་སུཊ་མེད་པ་ལས་སོ། །སམ་པ་རི་ཨུ་པ་ལས་རྒྱན་ལ་སུཊའོ། །ཞེས་པ་ཀུན་བཤད་པར་རྐང་པ་བདུན་པ་

རྫོགས་སོ།། །།ཚིག་མཐར་དྟུ་ཊ་རྣམས་ཀྱི་དང་པོའོ། །ར་དང་ས་ཡིག་དག་གི་རྣམ་པར་བཅད་པའོ། །གྷ་ཌྷ་དྷ་བྷ་རྣམས་ལས་དྷཱ་མ་ཡིན་པ་ལས་ཏ་ཐ་དག་གི་དྷའོ། །ཥ་ཌྷ་དག་གི་ས་ལ་ཀའོ། །ཥ་དང་ཊ་སྡེ་ལས་ཏ་སྡེའི་ཊ་སྡེའོ། །ཌྷ་ལ་ཌྷའི་
དབྱི་སྟེ་ཨུ་པ་དྷཱུའི་རིང་པོ་ཡང་ངོ་། །ས་ཧི། བ་ཧི་དག་གི་ཨ་ཡིག་གི་ཨོཏའོ། །དྷུ་ཊ་རྣམས་ཀྱི་བཞི་པ་རྣམས་ལ་གསུམ་པ་རྣམས་སོ། །སྒྲ་མེད་པ་རྣམས་ལ་ཤིཊ་མ་ཡིན་པ་རྣམས་ཀྱི་དང་པོའོ། །བྷྲྀ་ཛའི་དབྱངས་ལས་དབྱངས་ལ་གཉིས་སོ། །ཨའི་བ་
མ་དག་ལ་རིང་པོའོ། །དབྱངས་མཐའ་རྣམས་ཀྱི་སན་ལའོ། །ཧན་དང་ཨིང་གི་གམ་དག་གི་ཨུ་པ་དྷཱའིའོ། །ནཱ་མིན་གྱི་ར་བ་དག་ལ་གསལ་བྱེད་ལ་སྟེ་ཀུར་ཚུར་དག་གི་མ་ཡིན་ནོ། །ཧྱསྟ་ནཱིའི་དི་ལས་སའི་ཏའོ། །བྱིངས་ཀྱི་དང་པོར་ཧྱསྟ་ནཱི་ཨདྱ་ཏ་ནཱི་བྱ་བ་ཤོར་བ་རྣམས་
ལ་ཨཊའོ། །དབྱངས་དང་པོ་རྣམས་ཀྱི་དང་པོའི་འཕེལ་བའོ། །ཨ་ཡིག་གི་ཨཱ་ཡིག་གོ། །ཨསྟིའིའོ། །ཨེ་ཏིའི་ཡ་ལའོ། །མཱ་དང་མཱསྨ་སྦྱོར་བ་ལ་མ་ཡིན་ནོ། །ནཱ་མིན་མཐའ་ཅན་གྱི་བྱིངས་ལས་ཨཱ་ཤཱིཥ་ཨདྱ་ཏ་ནཱི་པ་རོ྅ཀྵཱ་རྣམས་ལ་དྷཱི་ཌྷའོ། །
མཪྫའི་མཱཪིྫའོ། །བྱིངས་ཀྱི་དང་པོའི་ཥའི་སའོ། །ཎའི་ནའོ། །རྒྱུ་མཚན་ལས་རྐྱེན་དང་རྣམ་འགྱུར་དང་ཨཱ་ག་མ་ལ་གནས་པའི་སའི་ཥ་ཉིད་དོ། །ཤཱ་སི། བ་སི། གྷ་སི་རྣམས་ཀྱིའང་ངོ་། །སྟཽ་ཏི་ཨིན་མཐའ་ཉིད་དག་གི་ཥཎ་ལའོ། །འཇིག་གོ་ཡིས་
དབྱི་བ་ལ་རྐྱེན་གྱི་བྱ་བ་མ་ཡིན་ནོ། །གཉིས་བརྗོད་པའི་རྒྱུ་མཚན་དབྱངས་ལ་གཉིས་བརྗོད་པ་བྱས་པ་ན་དབྱངས་ཀྱི་ཆོ་གའོ། །གང་རྗེས་སུ་འབྲེལ་པ་མི་སྦྱོར་རོ། །ཤ་སོགས་རྣམས་ཤིཊ་ཅེས་པའོ། །ཨི་ཨུ་རྀཏ་མཐར་གནས་ཀྱི་རྒྱུ་མཚན་ཅན་རྣམས་སམ་པྲ་སཱ་ར་ཎའོ། །
ཨར་དང་མཚམས་སྦྱོར་གྱི་ཡི་གེ་སྔ་མ་གཉིས་དག་ཀྱང་ཡོན་ཏན་ནོ། །ཨཱར་དང་ཕྱི་མ་དག་ཀྱང་འཕེལ་བའོ། །ཞེས་པ་ཀུན་བཤད་པར་རྐང་པ་བརྒྱད་པ་རྫོགས་སོ།། །།གྲུབ་པ་ཉ་ཎ་རྗེས་སུ་འབྲེལ་པ་ལ་ཨ་ཙི་བཞིན་དུའོ། །ཧནྟིའི་ཏའོ། །

ཨིཊ་དང་བཅས་པ་ཨམ་མཐའི་བ་མི་ཀ་མི་ཙམ་མིན་པ་རྣམས་ཀྱི་མ་ཡིན་ནོ། །དཱི་དྷཱི་བེ་བཱི་དག་གིའང་ངོ་། །རྐྱེན་ལ་འཇིག་པ་རྣམས་ཀྱིའང་ན་མེད་པ་རྣམས་ཀྱིའོ། །ཤ་ལ་བྱིངས་ཐམས་ཅད་པ་བཞིན་ཡང་ངོ་། །ང་ལ་ཡོན་
ཏན་མ་ཡིན་ནོ། །ཀ་ལ་ཡཎ་བཞིན་ཡང་སྟེ་ཡ་ལ་བརྗོད་པ་བོར་བའོ། །ཛཱ་གྲྀའི་ཀྲྀཏ་ལ་ཤནྟྲྀང་བི་དག་མ་ཡིན་པ་ལའོ། །རུད་སོགས་དང་ཀྵུདྷ། ཀུཥ། ཀླྀ་ཤ། གུདྷ། མྲྀཌ། མྲྀད། བད། བས། གྲཧ་རྣམས་མ་ཡིན་པ་ཨིཊ་དང་བཅས་
པའི་ཀྟྭཱ་ཡོན་ཏན་ཅན་ནོ། །སྐནྡ། སྱནྡ། དག་གི་ཀྟྭཱའོ། །གསལ་བྱེད་དང་པོ་ཨུ་ཨི་ཨུ་པ་དྷཱའི་བ་མིན་པའི་ཡང་ནའོ། །ཏྲྀ་ཥི། མྲྀ་ཥི། ཀྲྀ་ཥི། བཉྩི། ལུཉྩི། རྀཏ་རྣམས་ཀྱིའང་ངོ་། །ཐ་དང་ཕ་མཐའ་རྣམས་ཀྱིའང་ཨ་ནུ་ཥ་དྒ་ཅན་རྣམས་ཀྱིའོ། །
ཛ་མཐའ་དང་ན་ཤ་རྣམས་ཀྱིའང་ཨིཊ་མེད་པ་རྣམས་ཀྱིའོ། །ཤཱིང་། པཱུང་། དྷྲྀཥི། ཀྵྭི་དི། ཤྭིདི། མིད་རྣམས་ཀྱི་ཨིཊ་དང་བཅས་པའི་ནིཥྛཱའོ། །མྲིཥ་ལས་བཟོད་པ་ལའང་ངོ་། །དངོས་པོ་དང་དང་པོའི་ལས་དག་ལ་ཨུ་ཏ་ཨུ་པ་དྷཱ་ལས་ཡང་ནའོ། །ཧླཱ་
དའི་ཐུང་ངུའོ། །ཚཱ་དིའི་གྷ་ཨིས་མན་ཏྲན་ཀྭིཔ་རྣམས་ལའང་ངོ་། །རིང་པོའི་ཉེ་བའི་ཚིག་གྲངས་མེད་པ་མིན་པའི་ཁ་རྗེས་སུ་འབྲེལ་བ་ལས་སོ། །དབྱངས་གཅིག་པའི་ནཱ་མིའི་ཨམ་སྟེ་རྐྱེན་བཞིན་འང་ངོ་། །ཐུང་ངུ་དང་ཨ་རུཥ་དག་གི་མ་མཐའོ། །སཏྱ། ཨ་
ག་ད། ཨསྟུ་རྣམས་ཀྱི་ཀཱ་ར་ལའོ། །གིལ་ལ་གི་ལ་མིན་པའིའོ། །ཉེར་བསྒྱུར་ལས་སུ་དུར་དག་མིན་པ་ལས་ལ་བྷའི་བྷ་ལས་སྔོན་དུ་ཁལ་གྷཉ་དག་ལའོ། །ཨཱང་ལས་ཡ་ལའོ། །ཨུ་པ་ལས་བསྔགས་པ་ལའོ། །རཱ་ཏྲིའི་ཀྲྀཏ་ལ་ཡང་ནའོ། །པུ་རནྡ་ར།
བཱ་ཙཾ་ཡ་མ་སརྦཾ་ས་ཧ་དྭི་ཥནྟ་པ་རྣམས་ཀྱང་ངོ་། །བྱིངས་ཀྱི་མཐའ་པ་རྗེས་སུ་འབྲེལ་པ་ལ་ཏའོ། །ཨོཏ་ཨཽཏ་དག་ལས་ཀྲྀཏ་ཀྱི་ཡ་དབྱངས་བཞིན་ནོ། །ཛི། ཀྵི་དག་གི་ནུས་པ་ལའོ། །ཀྲཱི་ཉ་ལས་དེའི་དོན་ལའོ། །སྦྱར་བ་མིན་པའི་བིའི་དབྱིའོ། །ཡ་བ་

དག་གི་གསལ་བྱེད་ལ་ཡ་མ་ཡིན་པ་ལའོ། །ཨིན་གྱི་ནིཥྛཱ་ཨིཊ་ཅན་ལའོ། །ཨཱ་ལུ། ཨིཥྞུ། ཨཱ་ཡྻ། ཨནྟ། ཨིཏྣུ་རྣམས་ལ་མ་ཡིན་ནོ། །ཡང་བ་སྔ་མ་ཅན་གྱི་ཡབ་ལ་ཨ་ཡའོ། །མའི་ནཱ་ཏི་སོགས་དང་དཱ་སོགས་རྣམས་ཀྱི་ཨཱའོ། །
ཀྵིའི་རིང་པོའོ། །ནིཥྛཱ་ལའང་ངོ་། །སྥཱ་ཡའི་སྥཱིའོ། །བྱཱ་ཡའི་རང་གི་ཡན་ལག་ལ་པཱིའོ། །ཤྲི་ཏ་འཚེད་པ་ལའོ། །པྲ་སྟྱའི་སམ་པྲ་སཱ་ར་ཎའོ། །ཁུ་བའི་གོང་བུ་དང་རེག་པ་དག་ལ་ཤྱཱའིའོ། །པྲ་ཏི་ལས་ཀྱང་ངོ་། །ཨ་བྷི་ཨ་བ་དག་ལས་ཡང་ནའོ། །
བེཉ་ཛྱཱ་དག་གི་ཡ་པ་ལ་མ་ཡིན་ནོ། །བྱཱའི་འང་ངོ་། །སམ་པ་རི་དག་ལས་ཡང་ནའོ། །དེ་མཐའ་རིང་པོའོ། །བཱའི་ཀྭིབ་ལའོ། །དྷྱཱ་བྱཱ་དག་གིའོ། །ལྔ་པའི་ཨུ་པ་དྷཱའི་དྷུཊ་ལའང་ཡོན་ཏན་མེད་པ་ལའོ། །ཚ་བ་དག་གི་ལྔ་པ་ལ་ཡང་ཤ་ཨཱུཊའོ། །
ཤྲི་བི། ཨ་བི། མ་བི། ཛྭ་རི། ཏྭ་ར་རྣམས་ཀྱི་ཨུ་པ་དྷཱའི་འང་ངོ་། །ར་ལས་དབྱི་བར་བྱ་བ་དག་གོ །བ་ན་ཏི། ཏ་ནོ་ཏི་སོགས་ཨིཊ་བཀག་པ་རྣམས་ཀྱི་དྷུཊ་ལ་ལྔ་པ་སྟེ་ཨཱཏ་ཀྱི་ཨཏ་འང་ངོ་། །ཡབ་ལའང་ངོ་། །མའི་ཡང་ནའོ། །ཏིཀ་ལ་རིང་པོ་འང་མ་
ཡིན་ནོ། །ཨུནྡཱིའི་མན་ལའོ། །ཨནྡིའི་གྷཉ་ལའོ། །སྱནྡ་རྒྱུག་པ་ལའོ། །རནྫིའི་དངོས་པོ་དང་བྱེད་པ་དག་ལའོ། །པུཥ་དང་གྷི་ནི་ཎ་དག་ལ་ཡང་ནའོ། །བྲྀཾ་ཧིའི་ཨིཊ་མིན་པའི་དབྱངས་ལ་ཡང་ནའོ། །ཡམ། མན། ཏན། གམ་རྣམས་ཀྱི་
ཀྭིཔ་ལའོ། །བིཊ་བན་དག་ལ་ཨཱའོ། །དྷུ་ཊ་ལ་ཁ་ནི། ས་ནི། ཛན་རྣམས་ཀྱིའོ། །ཡ་ལ་ཡང་ནའོ། །སན་གྱི་ཏིཀ་ལ་ཡང་ནའོ། །སྥུ་རི། སྥུ་ལི་དག་གི་ཨོཏ་ཀྱི་གྷཉ་ལའོ། །ཛ་ཧཱ་ཏིའི་ཀྟྭཱ་ལ་ཨིཏའོ། །དྱ་ཏི། སྱ་ཏ། མཱ། སྠཱ་རྣམས་
ཀྱི་ཏ་ལ་ཡོན་ཏན་མེད་པ་ལའོ། །ཚཱ། ཤཱ་དག་གི་ཡང་ནའོ། །ད་དྷཱ་ཏིའི་ཧིའོ། །ཙར་ཕལ་དག་གི་ཨཱི་ཨུཏའོ། །དྷཱ་མིན་པའི་དཱའི་དཏའོ། །ཉེར་བསྒྱུར་ལས་དབྱངས་ལས་ཏའོ། །ཡབ་ལའང་ཨད་ཀྱི་ཛ་གྡྷིའོ། །གྷཉ་ཨལ་དག་ལ་གྷ་སླྀའོ། །

ཀྟ་དང་ཀྟ་བནྟུ་དག་ནིཥྛའོ། །ཞེས་པ་ཀྲྀཏ་རྣམས་སུ་རྐང་པ་དང་པོ་རྫོགས་སོ།། །།བྱིངས་ལས་སོ། །བདུན་པོ་བརྗོད་པ་ཉེ་བའི་ཚིག་གོ །གལ་ཏེ་མིང་ཡིན་ན་དེ་སྔ་མར་རོ། །དེའི་དེ་ཡིས་བསྡུ་བའོ། །ཨམ་མིན་
པའི་མི་ཟད་པ་ཡི་ས་མ་ཡིན་ནོ། །གསུམ་པ་སོགས་རྣམས་ཀྱི་ཡང་ནའོ། །ཀྲྀཏའོ། །བུད་མེད་མ་ཡིན་པ་ལ་གཟུགས་མཚུངས་པ་མ་ཡིན་པ་ཡང་ནའོ། །ཏ་བྱ་ཨ་ནའི་ཡ་དག་གོ །དབྱངས་ལས་ཡའོ། །ཤ་ཀི །ས་ཧི་པ་སྡེ་མཐའ་ལས་ཀྱང་ངོ་། །ཨཱཏ།
ཁན་དག་གི་ཨཱིཏ་འང་ངོ་། །ཡ་མི། མ་དི། ཙ་རི། གད་རྣམས་ཀྱི་ནི་ཉེར་བསྒྱུར་མེད་པ་ལའོ། །ཙ་རི་ལས་ཨཱང་ལའང་བླ་མ་མ་ཡིན་པ་ལའོ། །པུཎྱ་ཨ་བདྱཱ་པཪྻ་རྣམས་བཙོང་བྱ་སྨད་བྱ་འགོག་པ་རྣམས་མ་ཡིན་པ་ལའོ། །བ་ཧྱཾ་བྱེད་པ་ལའོ། །
ཨཪྻ་ཇོ་བོ་རྗེ་རིགས་དག་ལའོ། །ཨུཔ་སརྱཱབསྐྱེད་པའི་དུས་ལྡན་མ་ལའོ། །ཨ་ཛཪྻ་ཡང་དག་པར་སོང་བ་ལའང་ངོ་། །མིང་ལ་བད་ལས་ཀྱབ་ལའང་ངོ་། །བྷཱུ་ལས་དངོས་པོ་ལའོ། །ཧན་གྱི་ཏའང་ངོ་། །བྲྀཉ། དྲྀ། ཛུ་ཥི། ཨིཎ།
ཤཱསུ། སྟུ། གུཧ་རྣམས་ཀྱི་ཀྱཔའོ། །ཀླྀ་པི་ཙྀ་ཏི་མིན་པའི་རྀ་ཏ་ཨུ་པ་དྷཱ་ལས་ཀྱང་ངོ་། །བྷྲྀཉ་ལས་མིང་མ་ཡིན་པ་ལའོ། །གྲ་ཧ་ལས་ཨ་པི་པྲ་ཏི་དག་ལས་ཡང་ནའོ། །ཚིག་དང་ཕྱོགས་དག་ལ་འང་ངོ་། །བི་ལ་ནཱི་པཱུང་དག་ལས་སྙིགས་
མ་རྩྭ་མུཉྫ་དག་ལའོ། །ཀྲྀ། བྲྀཥི། མྲྀཛ་རྣམས་ཀྱི་ཡང་ནའོ། །སཱུརྱ་རུ་རུཙྱ། ཨ་བྱ། ཐྱ་རྣམས་བྱེད་པ་པོ་ལའོ། །བྷིདྱ། ཨུདྡྷྱ་དག་ཆུ་བོ་ལའོ། །པུཥྱ། སིདྷྱ་དག་རྒྱུ་སྐར་ལའོ། །ཡུ་གྱི་ཐེག་པ་ལའོ། །ཀྲྀཥྚ་པཙྱ་ཀུ་པྱ་དག་
མིང་ལའོ། །རྀ་ཡིག་དང་གསལ་བྱེད་མཐའ་ལས་གྷྱཎཱོ། །ཨཱ་སུ། ཡུ། བ་པི། ར་པི། ལ་པི། ཏྲ་པི། ད་བྷི་ཙམ་རྣམས་ཀྱི་འང་ངོ་། ཨུ་ཡིག་ལས་ངེས་པ་ཅན་ལའོ། །པཱ། དྷཱ། དག་གི་མཱ་ན་དང་སཱ་མི་དྷེ་ནའི་དག་ལའོ། །

པྲ་ཨཱང་དག་ལ་ནཱི་ལས་ཡང་དག་པར་མི་འདོད་པ་དང་མི་རྟག་པ་དག་ལ་དབྱངས་བཞིན་ནོ། །སཉྩི་དང་། ཀུཎྜ་པཱ་ལས་མཆོད་སྦྱིན་ལའོ། །རཱ་ཛ་སཱུ་ཡ་འང་ངོ་། །སནྣཱ། ཡྻ། ནི་ཀཱཡྻ་དག་བསྲེག་བྱ་དང་ངེས་པར་གནས་པ་དག་ལའོ། །པ་རི་ཙཱ་ཡྻ།
ཨུ་པ་ཙཱ་ཡྻ་དག་མེ་ལའོ། །ཙིཏྱ། ཨགྣི་ཙིཏྱ་དག་ཀྱང་ངོ་། །ཨ་མཱ་བསྱཱ་ཡང་ནའོ། །དེ་རྣམས་ཀྲྀཏྱ་རྣམས་སོ། །ཝུ་ཎ་ཏྲྀ་ཙ་དག་གོ། །བ་ཙ་སོགས་རྣམས་ལས་ཨཙ་འང་ངོ་། །ནནྡི་སོགས་ལས་ཡུའོ། །གྲ་ཧ་སོགས་ལས་ཎིནིའོ། །ནཱ་
མི་ཨུ་པ་དྷཱ་དང་། པྲཱི་ཀྲཱྀ། གྲཱྀ། ཛྙཱ་རྣམས་ཀྱི་ཀའོ། །ཉེར་བསྒྱུར་ལ་ནི་ཨཱཏ་ལས་ཌའོ། །དྷེ་ཊ་དྲྀ་ཤི་པཱ་གྷྲཱ་དྷྨཱ་ལས་ཤའོ། །སཱ་ཧི། ཤཱ་ཏི། བི་དི། ཨུདེ། ཛི། ཙི་ཏི། དྷཱ་རི། པཱ་རི། ལིམྦ། བིནྡ་རྣམས་ཀྱི་ཉེར་བསྒྱུར་མེད་པ་
ལའོ། །ཛྭ་ལ་སོགས་དང་། དུ་དང་། ནཱི་དང་། བྷཱུ་ལས་ཎ་ཡང་ནའོ། །སམ། ཨཱང་དག་ལ་སྲུ་ལས་སོ། །ཨ་བ་ལ་ཧྲི་སཱ་དག་གིའོ། །དི་ཧི། ལི་ཧི། ཤཱིཥི། ཤྭ་སི། བྱ་དྷྱ་ཏི་ཨིཎ་ཤྱཱ། ཨཱཏ་རྣམས་ཀྱིའང་ངོ་། །གྲ་ཧི་
ལས་ཡང་ནའོ། །ཁང་པ་ལ་ནི་ཨཀའོ། །བཟོ་བོ་ལ་བུཥའོ། །གཱ་ལས་ཐ་ཀའོ། །ཎྱུཊ་ཡང་ངོ་། །ཧཱ་ལས་དུས་དང་འབྲུ་དག་ལའོ། །སྨོན་པ་ལ་ཨཀའོ། །པྲུ། སྲུ། སྲྀ། ལཱུ་རྣམས་ཀྱི་ལེགས་པར་བྱེད་པ་ལའོ། །ཞེས་པ་ཀྲྀཏ་
རྣམས་སུ་རྐང་པ་གཉིས་པ་རྫོགས་སོ།། །།ལས་ལ་ཨཎའོ། །ཧྭཱ་བཱ་མཱ་ལས་ཀྱང་ངོ་། །ཤཱི་ལི། ཀཱ་མི། བྷཀྵཱ། ཙ་རི་རྣམས་ལས་ཎའོ། །ཉེར་བསྒྱུར་མེད་པའི་ཨཱཏ་ལས་ཀའོ། །མིང་ལ་སྠཱ་ལས་ཀྱང་ངོ་། །ཏུནྟ་ཤོ་ཀ་དག་ལ་
པ་རི་མྲྀ་ཛ་ཨཔ་ནུད་དག་ལས་སོ། །པྲ་ལ་དཱ་དང་ཛྙཱ་ལས་སོ། །སམ་ལ་ཁྱཱ་ལས་སོ། །གཱ་ལས་ཊ་ཀའོ། །སུ་རཱ་ཤཱི་དྷུ། དག་ལ་པི་བ་ཏི་ལས་སོ། །ཧྲྀ་ཉ་ལས་བ་ཡས་དང་། གྱེན་དུ་འདྲེན་པ་དག་མིན་པ་ལ་ཨ་ཙའོ། །ཨཱང་ལས་དེའི་ངང་ཚུལ་

ལའོ། །ཨརྷ་ལས་ཀྱང་ངོ་། །དྷྲྀཉ་ལས་མཚོན་ཆ་ལའང་དཎྜ་སཱུ་ཏྲ་དག་མ་ཡིན་པ་ལའོ། །དྷ་ནུས། དཎྜ། ཏྶརུ། ལཱདྒ་ལ། ཨངྐུ་ཤ། ཡཥྚི། ཤཀྟི། ཏོ་མ་ར་རྣམས་ལ་གྲ་ཧི་ལས་ཡང་ནའོ། །སྟམྦ། ཀརྞ་དག་ལ་ར་མི་
ཛ་པ་དག་གིའོ། །ཤམ་སྦ་མ་རྣམས་ལས་མིང་ལའོ། །གཞི་ལའང་ཤཱིང་ལས་སོ། །ཙ་རི་ལས་ཊའོ། །པུ་རས། ཨ་གྲ་ཏས། ཨ་གྲེ་རྣམས་ལ་སརྟི་ལས་སོ། །པཱུརྦ་ལ་བྱེད་པ་པོ་ལའོ། །ཤཔྡ། ཤློ་ཀ །ཀ་ལ་ཧ། གཱ་ཐཱ། བཻར། ཙཱཊུ། སཱུཏྲ། མནྟྲ། པད་
རྣམས་མ་ཡིན་པ་ལ་ཀྲྀཉ་ལས་རྒྱུ་དང་དེའི་དང་ཚུལ་དང་རྗེས་སུ་མཐུན་པ་རྣམས་ལའོ། །ཏྱཏ་སོགས་དང་། ཨཱ་དི། ཨནྟ། ཨ་ནནྟ། ཀཱར། བ་ཧུ། བཱ་ཧུ། ཨ་ཧས། དི་བཱ། བི་བྷཱ། ནི་ཤཱ་པྲ་བྷཱ། བྷཱ་ས། ཅིཏྲ། ཀརྟྲྀ། ནནྡི། ཀིམ། ལིཔི།
ལི་བི། བ་ལི་བྷཀྟི། ཀྵེ་ཏྲ། ཛངྒྷ། དྷ་ནུས། ཨ་ཏུས་གྲངས་རྣམས་ལའང་ངོ་། །ཀརྨའི་སྒྲ་ལས་གླ་ལའོ། །སྟམྦ་ཤ་ཀྲྀཏ་དག་ལས་ཨིསའོ། །དྲྀ་ཏི། ནཱ་ཐ་དག་ལ་ཧརྟི་ལས་ཕྱུགས་ལའོ། །ཕ་ལེ། མ་ལ། ར་ཛས་རྣམས་ལ་གྲ་ཧི་ལས་སོ། །དེ་
བ་བཱ་ཏ་དག་ལ་ཨཱ་པི་ལས་སོ། །ཨཱཏྨ་ཨུ་ད་ར་ཀུཀྵི་རྣམས་ལ་བྷྲྀཉ་ལས་ཁིའོ། །ཨེ་ཛི་ལས་ཁ་ཤའོ། །ཤུ་ནཱི་སྟ་ན་མུཉྫ་ཀཱུ་ལ་ཨཱ་སྱ་པུཥྤ་རྣམས་ལ་དྷ་ཊ་ལས་སོ། །ནཱ་ཌི། ཀ་ར། མུཥྚི། པཱ་ཎི། ནཱ་སི་ཀཱ་རྣམས་ལ་དྷྨཱ་ལས་ཀྱང་ངོ་། །བི་དྷུ།
ཨ་རུས། ཏི་ལ་རྣམས་ལ་ཏུད་ལས་སོ། །ཨ་སཱུཪྱ། ཨུ་གྲ་དག་ལ་དྲྀ་ཤ་ལས་སོ། །ལ་ལཱ་ཊ་ལ་ཏ་པ་ལས་སོ། །མི་ཏ་ན་ཁ་ཡོངས་སུ་ཚད་པ་རྣམས་ལ་པ་ཙ་ལས་སོ། །ཀཱུ་ལ་ལ་ཨུ་དྲུ་ཛ། ཨུདྤ་ཧ་དག་གིའོ། །བ་ཧཾ་ལི་ཧཾ། ཨ་བྷྲཾ། ལི་ཧ། པ་
རནྟ་པ། ཨི་རམྨ་ད། རྣམས་ཀྱང་ངོ་། །པྲི་ཡ། བས་དག་ལ་པ་དི་ལས་ཁའོ། །སརྦ། ཀཱུ་ལ། ཨབྷྲ། ཀ་རཱྀ་ཥ་རྣམས་ལ་ཀྵ་ལས་སོ། །བྷ་ཡ། རྀཏི། མེ་གྷ་རྣམས་ལ་ཀྲྀ་ཉ་ལས་སོ། །ཀྵེ་མ། པྲི་ཡ། མ་དྲ། བྷ་དྲ་རྣམས་ལ་ཨཎའང་

ངོ་། ཨཱ་ཤཱི་ཏ་ལ་བྷཱུ་ལས་དངོས་པོ་དང་བྱེད་པ་དག་ལའོ། །མིང་ལ་ཏྲཱྀ། བྲྀ། ཛི། དྷཱ་རི། ཏ་པི། ད་མི། ས་ཧ་རྣམས་ཀྱི་མིང་ལའོ། །གམ་ལས་ཀྱང་ངོ་། །ཨུ་རས་བི་ཧ་ཡས་དག་གི་ཨུ་ར་བི་ཧ་དག་ཀྱང་ངོ་། །མིང་མ་ཡིན་པ་ལཱང་ཌའོ། །བིཧངྒ།
ཏུརངྒ། བྷུ་ཛངྒ་རྣམས་ཀྱང་ངོ་། །གཞན་ལས་ཀྱང་ངོ་། །ལས་ལས་ཧནྟི་ལས་སྨོན་པ་འགྲོ་བ་དག་ལའོ། །ཀླེ་ཤ །ཏ་མས་དག་ལ་ཨ་པ་ལས་སོ། །ཀུ་མཱ་ར་ཤཱིཪྵ་དག་ལ་ཎི་ནིའོ། །ཛཱ་ཡཱ་བ་ཏི་དག་ལ་མཚོན་བྱེད་ཅན་ལ་ཊ་ཀའོ། །མི་མ་ཡིན་པ་བྱེད་པ་
པོ་ལའང་ངོ་། །ཧསྟི། བཱ་ཧུ། ཀ་པཱཊ་རྣམས་ལ་ནུས་པ་ལའོ། །པཱ་ཎི་གྷ་ཏཱ་ཌ་གྷ་དག་བཟོ་བོ་ལའོ། ནགྣ། པ་ལི་ཏ། པྲི་ཡ། ཨནྡྷ། སྠཱུ་ལ། སུ་བྷ་ག །ཨཱ་ཌྷྱ་རྣམས་ལ་མ་བྱུང་བ་དེ་བྱུང་བ་རྣམས་ལ་ཀྲྀཉ་ལས་བྱེད་པ་ལ་ཁྱུཊའོ། །བྷཱུ་ལས་
བྱེད་པ་པོ་ལ་ཁིཥྞུ་ཁུ་ཀཉ་དག་གོ། །བྷ་ཛ་ལས་བིཎའོ། །ས་ཧ་ལས་སྡེབ་སྦྱོར་ལའོ། །བ་ཧ་ལས་ཀྱང་ངོ་། །ཨ་ནས་ཀྱི་ཌའང་ངོ་། །དུ་ཧ་ལས་ཀ་སྟེ་གྷ་རུའང་ངོ་། །ཀྲ་མི། ག་མི། ཁ་ནི། ས་ནི། ཛ་ནི། རྣམས་ཀྱི་བིཊའོ། །ཤྭེ་ཏཱ་བ་ཧ། ཨུགྠ།
ཤ་མས། པུ་རོ་ཌཱ་ཤ །ཨ་བ་ཡ་ཛི་རྣམས་ལས་བོད་པ་ལ་བིཎའོ། །ཨཱཏ་ལས་མ་ནི་ན། ཀྭ་ནིཔ། བ་ནིཔ། པི་ཙ་རྣམས་ཀྱང་ངོ་། །གཞན་རྣམས་ལས་ཀྱང་མཐོང་ངོ་། །ཀྭི་པའང་ངོ་། །བ་ཧི་ལས་ལྔ་པ་ལ་བྷྲཾ་ཤི་ལས་སོ། །ཨུད་ཀ་མ་
ཡིན་པ་ལ་སྤྲྀ་ཤ་ལས་སོ། །ཨནྣ་མ་ཡིན་པ་ལ་ཨད་ལས་སོ། །ཀྲ་བྱ་ལའང་ངོ་། །རྀ་ཏྭི་ཀ་ད་དྷྲྀ་ཀ་སྲཀ །དིཀ །ཨུཥྞིཀ་རྣམས་ཀྱང་ངོ་། །སད། སྲུ། དཱིཥ། དུ་ཧ། དུ་ཧ། ཡུ་ཛ། བི་ད། བྷི་ད། ཙྪིད། ཛི། ནཱི། རཱ་ཛ་
རྣམས་ཀྱི་ཉེར་བསྒྱུར་ལའང་ངོ་། །ཏྱཏ་སོགས་ལས་དཔེ་ལ་དྲྀ་ཤ་ལས་ལས་ལཊ་ཀས་ཀ་དག་ཀྱང་ངོ་། །མིང་ལ་རིགས་མ་ཡིན་པ་ལ་ཎི་ནི་སྟེ་དེའི་ངང་ཚུལ་ལའོ། །བྱེད་པ་པོ་ལ་ཉེ་བར་འཇལ་བ་ལའོ། །བརྟུལ་ཞུགས་དང་ཡང་ཡང་དག་ལའང་ངོ་། མན་

ལས་ཏེ་འདིར་སྐྱེས་པ་བཞིན་འང་ངོ་། །བདག་ཉིད་ལ་ཁ་ཤའང་ངོ་། །ཕྱེད་པ་ལ་ཡ་ཛ་ལས་འདས་པ་ལའོ། །ལས་ལ་ཧན་ལས་སྨད་པ་ལའོ། །བྲ་ཧྨ། བྷྲཱུཎ། བྲྀཏ་རྣམས་ལ་ཀྭི་པའོ། །སུ། པུཎྱ། པཱ་པ། ཀརྨ།
མནྟྲ། པད་རྣམས་ལ་ཀྲྀཉ་ལས་སོ། །སོ་མ་ལ་སུ་ཉ་ལས་སོ། །ཨགྣི་ལ་ཙི་ལས་སོ། །བི་ཀྲཱི་ལས་སྨད་པ་ལ་ཨིནའོ། །དྲྀ་ཤི་ལས་ཀྭ་ནི་པའོ། །ས་ཧ་རཱ་ཛན་དག་ལ་ཡུདྷ་ལས་སོ། །ཀྲྀཉ་ལས་ཀྱང་ངོ་། །བདུན་པ་དང་ལྔ་པ་མཐའ་ལ་ཛ་ནི་ལས་ཌའོ། །
གཞན་ལ་ཡང་ངོ་། །ནིཥྛཱའོ། །སུ་ཡ། ཛ་དག་ལ་དྭ་ནི་པའོ། །ཛཱིརྱ་ཏི་ལས་ཨིཎྟྲྀ་ནའོ། །ཞེས་པ་ཀྲྀཏ་རྣམས་སུ་རྐང་པ་གསུམ་པ་རྫོགས་སོ།། །།ཀྭནྶུ། ཀཱ་ན་དག་པ་རོ྅ཀྵཱ་བཞིན་འང་ངོ་། །བརྟ་མཱ་ན་ལ་དང་པོ་དང་པོ་དང་གཞི་གཅིག་མིན་པ་དང་པོད་
པ་དག་ལ་ཤནྟྲིང་ཨཱ་ན་ཤ་དག་གོ། །བྱ་བའི་མཚོན་བྱེད་དང་རྒྱུ་དག་ལའོ། །བེཏྟི་ལས་ཤནྟྲྀང་གི་བནྶུའོ། །ཨཱ་ན་འདིར་ཨཱཏྨ་ནེའོ། །ཨཱ་ས་ལས་དེའོ། །ཨཱིའོ། །ཨཱ་ལས་ཨཱ་ན་ལ་མ་མཐའོ། །པཱུང་ཡ་ཛ་དག་གི་ཤཱ་ནདའོ། །ནུས་པ་དང་ན་ཚོད་དང་དེའི་
ངང་ཚུལ་ལའོ། །ཨིད་དྷཱ་རི་དག་ལས་དཀའ་སྤྱད་མིན་པ་ལས་ཤནྟྲྀང་ངོ་། །དྭི་ཥ་ལས་དགྲ་བོ་ལའོ། །སུཉ་ལས་ཡ་ཛྙ་ཡང་དག་པར་སྦྱོར་བ་ལའོ། །ཨརྷ་ལས་བསྔགས་པ་ལའོ། །དེའི་ངང་ཚུལ་དེའི་ཆོས་དེ་ལེགས་པར་བྱེད་པ་རྣམས་ལ་ཀྭི་བའི་བར་རོ། །ཏྲྀ་ན་ནོ། །
བྷྲཱཛི། །ཨ་ལཾ། ཀྲྀཉ། བྷཱུ། ས་ཧི། རུ་ཙི། པྲྀཏི། བྷྲྀདྷི། ཙ་རི། པྲ་ཛན། ཨ་པ་ཏྲ་པ། ཨིན་རྣམས་ཀྱི་ཨིཥྞུ་ཙའོ། །ཨུཏ་ལ་མདི། པ་དི། པ་ཙ་རྣམས་ཀྱིའོ། །ཛི་བྷཱུ་དག་ཤི་སྣུཀའོ། །གླཱ་མླཱ། སྠཱ། ཀྵི། པ་ཙི། པ་རི། མྲྀཛ་རྣམས་ཀྱི་སྣུའོ། །
ཏྲ་སི། གྲྀ་དྷི། དྷྲཾཥི། ཀྵི་པ་རྣམས་ཀྱི་ཀྣུའོ། །ཤམ་རྣམས་ཀྱི་བརྒྱད་རྣམས་ཀྱི་གྷི་ནིཎཱོ། །ཡུ་ཛ། །རུ་ཛ། བྷུ་ཛ། བྷ་ཛ། དྭིཥ། དྲུ་ཧ། དུ་ཧ། དུ་ཥ། ཨཱ་ཀྲཱྀཌ། ཏྱ་ཛ། ཨ་ནུ། རུདྷ། ཨཱ་ཡམ། ཨཱ་ཡས། རཉྫ། ཨབྷྱ་ཧན་རྣམས་ཀྱིའང་

ངོ་། སམ་ལ་སྲྀ་ཛི། པྲྀ་ཙི། ཛྭ་རི། ཏྭ་ར་རྣམས་ཀྱིའང་ངོ་། །བི་ལ། བི་ཅ། ཀནྠ། ཤྲམྦྷུ། ཀཥ། ལཥ་རྣམས་ཀྱིའོ། །པྲ་ལ་དྲུ། མ་ཐ། པད། བས། ར་པ། ལ་པ་རྣམས་ཀྱིའོ། །པ་རི་ལ་སྲྀ་ད་ཧ་དག་གིའོ། །ཀྵི་པ། རཊ། བད། བཱདི། དེ་བི་རྣམས་ལས་པུ་ཎ་ཡང་ངོ་། །ནིནྡི།
ཧིཾ། སིཀླི་ཤ། ཁཱ་ད་དབྱངས་གཅིག་པ་མིན་པ་བི་ནཱ་ཤི། བྱཱ་བྷཱཥ། ཨ་སཱུ་ཡ་རྣམས་ཀྱི་བུཉའོ། །ཉེར་བསྒྱུར་ལ་དི་བི་ཀྲུ་ཤ་དག་གིའང་ངོ་། །ཁྲོ་བ་དང་རྒྱན་དང་གཡོ་བ་དང་སྒྲའི་དོན་རྣམས་ལས་ཡུའོ། །རུ་ཙ་སོགས་ལས་ཀྱང་གསལ་བྱེད་དང་པོ་ལས་སོ། །ཛུ། ཙངྐྲ་མྱ། དནྡྲ་
མྱ། སྲྀ། གྲྀདྷི། ཛྭ་ལ། ཤུ་ཙ། ལཥ། པ་ཏ། པད་རྣམས་ཀྱིའོ། །ཡ་མཐའ་དང་སཱུད། དཱི་པ། དཱིཀྵ་རྣམས་ཀྱི་མ་ཡིན་ནོ། ཤྲཱྀ། ཀམ། གམ། ཧན། པྲྀཥ། བྷཱུ། སྠཱ། ལཥ། པཏ། པད་རྣམས་ཀྱི་ཨུཀ་ཉའོ། །བྲྀང་། བྷིཀྵི། ལུཎྜ། ཛལྤི། ཀུཊྚ་རྣམས་ཀྱི་ཥཱ་ཀའོ། །པྲ་ལ་ཛུ།
སཱུ་དག་གི་ཨིན་ནོ། །ཛི། ཨིཎ། དྲྀ། ཀྵཱི། བི་ཤྲི། པ་རི་བྷཱུ། བམ། ཨ་བྷྱ་མ། ཨབྱ་ཐ་རྣམས་ཀྱིའང་ངོ་། །ད་ཡི། པ་ཏི། གྲྀཧི། སྤྲྀ་ཧི། ཤྲདྷཱ། ཏནྟྲ། ནིདྲཱ་རྣམས་ལས་ཨཱ་ལུའོ། །ཤདི། སདི། དྷེ་ཊ། དཱ། སི་རྣམས་ལས་རུའོ། །སྲྀ། ཨདི། གྷས་རྣམས་ཀྱི་མ་ར་ཀའོ།
མདི། བྷཱ་སི། བྷཉྫ་རྣམས་ཀྱི་གྷུ་རའོ། །ཚིདི། བྷི་དི། བིད་རྣམས་ཀྱི་ཀུ་རའོ། །ཛཱ་གྲྀ་ལས་ཨའུ་ཀའོ། །ཙེ་ཀྲཱི་ཡི་ཏའི་མཐའ་རྣམས་ཀྱི་ཡཛི། ཛ་བི། དཾ་ཤི་བད་རྣམས་ཀྱི་འོ། །དེའི་ཨ་ཙ་ལ་འཇིག་གོ། །དེ་ལས་ཡཱ་ཏི་ལས་བ་རའོ། །ཀ་སི། པི་སི། བྷཱ་སི། ཨའི་ཤ། སྠཱ།
པྲ་མད་རྣམས་ཀྱིའང་ངོ་། །སྲྀ་ཛི། ཨིཎ་ན་ཤ་རྣམས་ཀྱི་ཀྭ་ར་བའོ། །གམ་གྱི་ཏའང་ངོ་། །དཱི་པི། ཀམྤི། ཨཛ། སི། ཧིཾ་སི། ཀམིསྨི་ནམ་རྣམས་ཀྱི་རའོ། །སན་མཐའ་དང་ཨ་ཤནྶི་དང་བྷི་ཀྵ་རྣམས་ཀྱི་ཨུའོ། །བིནྡུ་དང་ཨིཙྪུའོ། །ཨཱཏ་རྀ་ཡིག་མཐའ་ཨུ་པ་དྷཱ་ཕྱིས་
པ་རྣམས་ཀྱི་ཀི་སྟེ་གཉིས་དག་ཀྱང་ངོ་། །ཏྲྀཥི། དྷྲྀཥི། སྭཔ་བ་རྣམས་ཀྱི་ན་ཛིདའོ། །ཤྲཱྀ་བནྡི་དག་གི་ཨཱ་རུའོ། །བྷཱི་ལས་རུཀ་ལུཀ་དག་ཀྱང་ངོ་། །བྷྲཱཛི། པྲཱྀ། དྷུརྦི། བྷཱས་རྣམས་ཀྱི་ཀྭིཔའོ། །དྱུ་ཏི། གམ་དག་གི་གཉིས་དག་ཀྱང་ངོ་། །པི། ཤཾ། །པྲ་རྣམས་ལབྷཱུ་

ལས་ཌུའོ། །དྷི་ཊ་ལས་ལས་ལཥྚྭ་ན་ནོ། །ནཱི། དཱབ། ཤཱསུ། ཡུ། ཡུཛ། སྟུ། ཏུད། སི། སིཙ། མིཧ། པཏ། དཾ་ཤ། ནཧ་རྣམས་ཀྱི་བྱེད་པ་ལའོ། །སྦཱུ་ལས་ཐོང་བ་དང་ཕག་དག་ལའོ། །ཨརྟི། ལཱུ། དྷཱུ། སཱུ། ཁནི། ས་ཧི།
ཙ་རི་རྣམས་ལས་ཨི་ཏྲན་ནོ། །པཱུ་ལས་མིང་ལའོ། །བྱེད་པ་པོ་ལ་དྲང་སྲོང་དང་ལྷ་དག་ལའོ། །ཉི་རྗེས་སུ་འབྲེལ་པ་དང་འདོད་པ་བློ་མཆོད་པའི་དོན་རྣམས་ལ་ཀྟའོ། །ཨུཎ་སོགས་རྣམས་བྱུང་བ་ལའང་ངོ་། །འབྱུང་འགྱུར་ལ་ག་མི་སོགས་རྣམས་སོ། །བྱ་བ་ལ་བྱ་བའི་དོན་
ལ་བུཎ་ཏུམ་དག་གོ། །དངོས་པོ་བརྗོད་པ་རྣམས་ཀྱང་ངོ་། །ལས་ལའང་ཨཎའོ། །ལྷག་མལའང་ཤནྟྲྀང་དང་ཨཱན་སྱ་དང་ལྷན་ཅིག་པ་དག་གོ། །ཞེས་པ་ཀྲཾཏ་རྣམས་སུ་རྐང་པ་བཞི་པ་རྫོགས་སོ།། །།པད། རུ་ཛ། བི་ཤ། སྤྲྀ་ཤ། ཨུ་ཙ་རྣམས་ཀྱི་གྷ་ཉའོ། །
སྲྀའི་བརྟན་པ་དང་ནད་དག་ལའོ། །དངོས་པོ་ལའོ། །བྱེད་པ་པོ་མིན་པའི་བྱེད་པ་ཅན་ལའང་མིང་ལའོ། །ཐམས་ཅད་ལས་ཡོངས་སུ་འཇལ་བ་ལའོ། །ཨིང་ཨཱ་དག་ལས་ཀྱང་ངོ་། །ཉེར་བསྒྱུར་ལ་རུ་ལས་སོ། །སམ་ལ་དུ་ལས་སོ། །ཨུཏ་ལའང་ཡུ་དྲུ་དག་གིའོ། །ཉེར་བསྒྱུར་མེད་ན་
ཤྲི་ཎཱི་བྷཱུ་རྣམས་ལས་སོ། །པི་ལཀྵུ་ཤྲུ་དག་ལས་སོ། །སྟྲྀ་ལས་རྒྱས་པར་བྱེད་པ་ལ་སྒྲ་མ་ཡིན་པ་ལའོ། །པྲ་ལའང་མཆོད་སྦྱིན་མ་ཡིན་པ་ལའོ། །སྡེབ་སྦྱོར་གྱི་མིང་ལའང་ངོ་། །པྲ་ལ་དྲུ་སྟུ་ཤྲུ་ལས་སོ། །ཨ་བ་ཨུཏ་དག་ལ་ནཱི་ལས་སོ། །ནཱི་ར་ཨ་བྷི་དག་ལ་པཱུ་ལཱུ་ལས་སོ། །སམ་
ལ་སྟུ་ལས་མཆོད་སྦྱིན་ལའོ། །ཨུཏ་ནི་དག་ལ་གྲཱྀ་ལས་སོ། །ཀྲཱྀ་ལས་སོ་བ་ལའོ། །ནི་ལས་བྲྀཉ་ལས་སོ། །ཨུཏ་ལ་ཤྲི་པཱུ་དག་གིའོ། །གྲ་ཧ་ལས་ཀྱང་ངོ་། །ཨ་བ་ནི་དག་ལ་ཁྲོས་ཚིག་ལའོ། །པྲ་ལ་ཐོབ་པར་འདོད་པ་ལའོ། །སམ་ལ་སྙིམ་པ་ལའོ། །པ་རི་ལ་མཆོད་སྦྱིན་ལའོ། །ཨ་བ་
ལ་ཆར་པ་དང་འབྲེལ་པ་བྲལ་བ་ལ་ཡང་ནའོ། །པྲ་ལ་སྲབ་ལའོ། །ཚོང་པ་རྣམས་ཀྱིའང་ངོ་། །བྲྀ་ཎོ་ཏི་ལས་སྒྲིབ་གཡོགས་ལའོ། །ཨཱང་ལས་རུ་པླུ་དག་གིའོ། །བ་རིལ་བྷཱུ་ལས་མ་གུས་པ་ལའོ། །ཙི་ལས་ལག་པས་ལེན་པ་ལའོ། །ལུས་དང་གནས་དག་ལ་དང་པོའི་ཀའང་ངོ་། །འདུས་

པ་ལ་ཡང་ཨཽཏྟ་རཱ་དྷརྻ་མ་ཡིན་པ་ལའོ། །པ་རི་ནི་དག་ལ་ནཱི་ཨིཎ་དག་གི་དྱུ་ཏ་དང་ཨ་བྷྲེཥ་དག་ལའོ། །བི་ཨུ་པ་དག་ལ་ཤེ་ཏི་ལས་རྣམ་གྲངས་ལའོ། །མངོན་པར་ཁྱབ་པ་ལ་དངོས་པོ་ལ་ཨི་ནུ་ཎའོ། །ལས་ལ་ཕན་ཚུན་བྱ་བ་ལ་བུད་མེད་ལ་ཎ་ཙའོ། །དབྱངས་དང་བྲྀ་དྲྀག་
མི་གྲཧ་རྣམས་ཀྱི་ཨ་ལའོ། །ཉེར་བསྒྱུར་ལ་ཨ་དིའིའོ། །ནི་ལ་ཎའང་ངོ་། །པྲ་སམ་དག་ལ་མ་དི་ལས་དགའ་བ་ལའོ། །ཉེར་བསྒྱུར་མེད་པ་ལ་བྱ་དྷི་ཛ་པ་དག་གིའང་ངོ་། །སྭན་ཧས་དག་ལ་ཡང་ནའོ། །སམ་ནི་ཨུ་པ་བི་རྣམས་ལའང་ཡམ་གྱིའོ། །ནི་ལ་གང་ནད་པ་ཋ་སྭན་
རྣམས་ཀྱིའོ། །ཀྭ་ཎའི་སྟེ་པི་ཝང་ལའང་ངོ་། །པཎ་ལས་ཡོངས་སུ་ཚད་པ་ལ་རྟག་ཏུའོ། །སམ་ཨུཏ་དག་ལ་ཨ་ཙའི་ཕྱུགས་རྣམས་ལའོ། །གླཧ་དབང་པོ་རྣམས་ལའང་ངོ་། །སརྟིའི་རབ་ཏུ་སྐྱེ་བ་ལའོ། །ཨ་བྷི། ཨུབ། ནི་བི་རྣམས་ལ་ཧྭའི་ཧུའང་ངོ་། །ཨཱང་ལ་གཡུལ་
ལའོ། །ཉེར་བསྒྱུར་མེད་པའི་དངོས་པོ་ལའོ། །ཧནྟིའི་བ་དྷིའང་ངོ་། །མུརྟི་ལ་གྷ་ནི་འང་ངོ་། །བྲ་ལས་ཁང་པའི་ཕྱོགས་གཅིག་ལ་གྷཉ་འང་ངོ་། །ཨནྟ་རྒྷཎ། ཨུདྦྷ་ན་དག །ཡུལ་དང་ཨདྱཱ་དྷཱ་ན་དག་ལའོ། །ཨ་ཡས་བི་དྲུ། རྣམས་ལ་བྱེད་པ་ལའོ། །པ་རི་ལ་ཌའོ། །ནི་
ལས་རྒྱུ་མཚན་ལའོ། །སམ་ཨུཏ་དག་ལ་ཚོགས་པ་དང་བསྔགས་པ་དག་ལའོ། །ཨུ་པ་ལས་གཞི་ལ་ཀའོ། །སྟམྦ་ལ་ཨཏའང་ངོ་། །ཊུ་རྗེས་སུ་འབྲེལ་བ་ལས་ཨ་ཐུའོ། །ཌུ་རྗེས་སུ་འབྲེལ་པ་ལས་དེའི་ཚར་བ་ལ་ཏྲི་མ་ཀའོ། །ཡཱ་ཙི། པིཙྪི། པྲ་ཙྪི། ཡ་ཛི། སྭ་
པི། རཀྵི་ཡཏ་རྣམས་ཀྱི་ནང་ངོ་། །ཉེར་བསྒྱུར་ལ་ཏཱ་ལས་ཀིའོ། །ལས་ལ་གཞི་ལའང་ངོ་། །བུད་མེད་ལ་ཀྟིའོ། །སཱ་ཏི། ཧེ་ཏི། ཡཱུ་ཏི། ཛཱུ་ཏི་རྣམས་ཀྱང་ངོ་། །པ་ཙི། གཱ། པཱ། སྠཱ་རྣམས་ལས་དངོས་པོ་ལའོ། །བྲ་ཛ། ཡཛ་དག་གི་ཀྱ་པའོ། །ས་
མ་ཛ། ཨཱས། ནིཥད། ནི་པ་ཏི། ཤཱིང་། སུ། བི་དི། ཨ་ཊི། ཙ་རི། མ་ནི། བྷྲྀཉ། ཨིཎ་རྣམས་ཀྱི་མིང་ལའོ། །ཀྲྀཉ་ལས་ཤའང་ངོ་། །སརྟི་ལས་ཀྱང་ཡའོ། །ཨིཙྪཱའོ། །ཤནྶི་དང་རྐྱེན་ལས་ཨའོ། །ལྗིབ་ལས་ཀྱང་ནིཥྛཱ་ལ།

ཨིཊ་དང་བཅས་པའིའོ། །ཥ་རྗེས་སུ་འབྲེལ་བ་དང་བྷིད་སོགས་རྣམས་ལས་ནི་ཨང་ངོ་། །བྷཱི་ཥི། ཙིནྟི། པཱུ་ཛི། ཀ་ཐི། ཀུམྦི། ཙརྩི། སྤྲྀ་ཧི། ཏུ་ལི། དུ་ལི་རྣམས་ལས་ཀྱང་ངོ་། །ཉེར་བསྒྱུར་ལ་ཨཱཏ་ལས་ཀྱང་ངོ་། །ཨིཥི། ཤྲནྠི། ཨཱ་
སི། བནྡི། བི་དི། ཀཱ་རི། ཏའི་མཐའ་རྣམས་ལས་ཡུའོ། །ཀཱིརྟི། ཨིཥི་དག་གི་ཀྟིའང་ངོ་། །ནད་བརྗོད་པ་ལ་བུ་ཉའོ། །མིང་ལའང་ངོ་། །བརྒྱུད་རིམ་འོས་པ་བུ་ལོན་རྣམས་ལའང་ངོ་། །འདྲི་བ་དང་བཤད་པ་དག་ལ་ཨིཉའང་ཡང་ནའོ། །ནཉ་ལས་
འཁྲིག་ཚིག་ལ་ཨ་ནིའོ། །ཀྲྀཏྱ་ཡུཊ་རྣམས་གཞན་ལའང་ངོ་། །དངོས་པོ་ལ་མ་ནིང་ལ་ཀྟའོ། །ཡུཊའང་ངོ་། །བྱེད་པ་དང་གཞི་དག་ལའང་ངོ་། །སྐྱེས་པ་ལ་མིང་ལ་གྷའོ། །གོ་ཙ་ར། སཉྩ། ར། བ་ཧ། བྲཛ། བྱཛ། ཀྲཱ་མ། ཨཱ་པ་ཎ་ནི་གམ་ལས་ཀྱང་
ངོ་། ཨ་བ་ལ་ཏྲཱྀ་སྟྲྀ་དག་གི་གྷཉའོ། །གསལ་བྱེད་ལས་ཀྱང་ངོ་། །ཨུ་ད་ཀ་ཆུ་མིན་པ་ལའོ། །དྲ་བ་ལ་ཨཱ་ནཱ་ཡའོ། །ཨཱིཥི་ད་དུ་ར་སུ་རྣམས་ལ་དཀའ་བ་དང་མི་དཀའ་བའི་དོན་རྣམས་ལ་ཁ་ལའོ། །བྱེད་པ་པོ་དང་ལས་དག་ལའང་བྷཱུ་ཀྲྀཉ་དག་གིའོ། །ཨཱཏ་མཐའ་
རྣམས་ལས་ད་རི་དྲཱ་ཏི་མིན་པ་ལས་ཡུའོ། །ཤཱ་སུ། །ཡུ་དྷི། དྲྀ་ཤི། དྷྲྀཥི། མྲྀཥ་རྣམས་ཀྱི་ཡང་ནའོ། །བྱེད་པ་པོ་གཅིག་པ་རྣམས་ལ་འདོད་པའི་དོན་རྣམས་ལ་ཏུ་མའོ། །ཀཱ་ལ་ས་མ་ཡ་བེ་ལཱ་ནུས་པའི་དོན་རྣམས་ལའང་ངོ་། །འོས་པ་ལ་ཏྲྀ་ཙའོ། །ཤ་ཀ་ལའང་
ཀྲྀཏྱ་རྣམས་སོ། །བསྒོ་བ་ཁས་ལེན་པ་དུས་ལ་བབ་པ་རྣམས་ལའོ། །གདོན་མི་ཟ་བ་དང་བུ་ལོན་ལེན་པ་དག་ལ་ཎི་ནིའོ། །མིང་ལ་སྨོན་པ་ལ་ཏིཀ་ཀྲྀ་ཏ་དག་ཀྱང་ངོ་། །བྱིངས་ཀྱི་འབྲེལ་པ་ལ་རྐྱེན་རྣམས་སོ། །ཞེས་པ་ཀྲྀ་ཏ་རྣམས་སུ་རྐང་པ་ལྔ་པ་རྫོགས་སོ།། །།
ཨ་ལ་མ་ཁ་ལུ་དག་ལ་དགག་པ་ལ་ཀྟྭཱ་ཡང་ནའོ། །མིང་ལས་སོ། །བྱེད་པ་པོ་གཅིག་དག་གི་སྔ་མའི་དུས་ལའོ། །ཕ་རོལ་ཚུ་རོལ་སྦྱོར་བ་ལའོ། །ཡང་ཡང་ལ་ཎམ་ཡང་ན་སྟེ་ཚིག་གཉིས་ཀྱང་ངོ་། །ཨ་གྲེ། པྲ་ཐ་མ། པཱུརྦ་རྣམས་ལ་རྣམ་པར་བཤད་པའོ། །

ལས་ལ་ཀྲྀཉ་ལས་ཁྲོས་ཚིག་ལ་ཁ་མི་ཉའོ། །རོ་མྱང་བ་ལའང་ངོ་། །ཨ་ནྱ་ཐཱ། ཨེ་ཝཾ། ཀ་ཐཾ། ཨིཏྠཾ་རྣམས་ལ་གལ་ཏེ་གྲུབ་པའི་སྦྱོར་བ་མ་ཡིན་ནའོ། །ཡ་ཐཱ་ཏ་ཐཱ་དག་ལ་མི་ནུས་པའི་ལན་ལའོ། །མཐའ་དག་ལ་དྲྀ་ཤ་ལས་ཎམའོ། །ཡཱ་བཏ་ལ་བིནྡ་
ཛྲེབ་དག་གིའོ། །ཙརྨ་ཨུ་དར་དག་ལ་པཱུ་རིའིའོ། །ཆར་པའི་ཚད་ལ་སྟེ་ཨཱུ་དབྱི་བའང་ཡང་ནའོ། །གོས་ཀྱི་དོན་ལ་ཀྣོ་པི་ལས་སོ། །མི་མཱུ་ལ་ས་མཱུ་ལ་དག་ལ་ཀ་ཥ་ལས་སོ། །ཤུཥྐ། ཙཱུརྞ་རཱུཀྵ་རྣམས་ལ་བིཥ་ལས་སོ། །ཛཱི་བ་ལ་གྲཧ་ལས་སོ། །ཨ་ཀྲྀཏ་ལ་
ཀྀཉ་ལས་སོ། །ས་མཱུ་ལ་ལ་ཧནྟི་ལས་སོ། །བྱེད་པ་ལའོ། །ལག་པའི་དོན་ལ་གྲ་ཧི་བརྟི་བྲྀ་ཏ་རྣམས་ཀྱིའོ། །རང་དོན་ལ་པུ་ཥའི་འོ། །གཤེར་བ་ལ་བི་ཥ་ལས་སོ། །གཞི་ལ་བནྡྷའི་འོ། །མིང་ལའང་ངོ་། །ཛཱི་བ་པུ་རུ་ཥ་དག་ལ་བྱེད་པ་པོ་དག་ལ་ན་ཤི་བ་ཧི་དག་ལས་
སོ། །ཨཱུརྡྷ་ལ་ཤུ་ཥི་པཱུ་ར་དག་གིའོ། །ལས་ལའང་ཉེ་བར་འཇལ་བ་ལའོ། །ཀཥ་སོགས་རྣམས་ལས་དེ་རྣམས་ཉིད་ཀྱི་རྗེས་སུ་སྦྱོར་བའོ། །གསུམ་པ་ལ་ཨུ་པ་དམ་ཤིའིའོ། །འཚེ་བའི་དོན་ལས་ཀྱང་ལས་གཅིག་པ་ལས་སོ། །བདུན་པ་ལའང་ཚད་དང་
ཨཱ་སརྟི་དག་ལའོ། །ཨུ་པ་ལ་པཱི་ཌ་རུ་དྷ་ཀཪྵ་ལས་ཀྱང་ངོ་། །ངེས་པར་ཀུན་སྦྱིན་པ་ལ་ཡོངས་སུ་འདོད་པ་ལའོ། །གཉིས་པ་ལ་ཡང་ངོ་། །རང་གི་ཡན་ལག་ལ་མ་ངེས་པ་ལའོ། །ཡོངས་སུ་ཉོན་མོངས་པར་བྱེད་པ་ལའང་ངོ་། །བི་ཤི། །པ་ཏི། པདི། སྐནྡ་
རྣམས་ཀྱི་ཁྱབ་པར་བྱ་བ་དང་ཡང་ཡང་དག་ལའོ། །དུས་རྣམས་ལ་ཏྲྀ་ཥི་ཨ་སུ་དག་གི་བྱ་བའི་བར་ལའོ། །ནཱ་མན་ལས་ཨཱ་དི་ཤི་གྲ་ཧ་དག་གིའོ། །མི་ཟད་པ་ལ་ཀྲྀཉ་ལས་ཇི་ལྟར་འདོད་པ་བཤད་པ་མིན་པ་ལ་ཀྟྭའང་ངོ་། །ཏིཪྻ་ཀ་ལ་ཨ་པ་བརྒ་ལའང་ངོ་། །
རང་གི་ཡན་ལག་ལ་ཏས་ལའོ། །ཏཱུཥྞི་མ་ལའང་བྷཱུ་ལས་སོ། །བྱེད་པ་པོ་ལ་ཀྲྀཏ་རྣམས་སོ། །དངོས་པོ་དང་ལས་དག་པ་ཀྲྀཏྱ་ཀྟ་ཁལ་གྱི་དོན་རྣམས་སོ། །དང་པོའི་ལས་ལ་བྱེད་པ་པོ་ལའང་ཀྟའོ། །འགྲོ་བའི་དོན་དང་ལས་མེད་པ་དང་ཤླིཥ། །ཤཱིང་། སྠཱ།

ཨཱས། བས། ཛན། རུཧ། ཛཱིརྱ་ཏི་རྣམས་ལས་ཀྱང་ངོ་། །དཱ་ས་གོ་གྷྣ་དག་ཡང་དག་པར་རབ་ཏུ་སྦྱིན་པ་ལའོ། །བྷཱི་མ་སོགས་རྣམས་ངེས་པར་ཀུན་སྦྱིན་པ་ལའོ། །དེ་དག་ལས་གཞན་ལས་གཞན་དུ་ཨུཎ་སོགས་རྣམས་སོ། །བརྟན་པ་དང་འགྲོ་བ་དང་
ཟས་ཀྱི་དོན་རྣམས་ལས་གཞི་ལའང་ཀྟའོ། །ཡུ་བུ་ཛྷ་རྣམས་ཀྱི་ཨ་ན། ཨ་ཀ། ཨནྟ་རྣམས་སོ། །བསྡུ་བ་འབྱུང་བ་ལ་ན་ཉ་མ་ཡིན་པ་ལ་ཀྟྭའི་ཡ་པའོ། །ཙ་ཛ་དག་གི་དྷུཊ་གྷ་རྗེས་སུ་འབྲེལ་པ་དག་ལ་ཀག་དག་གོ། །ནྱ་དཀུ་ལ་སོགས་པ་རྣམས་ཀྱི་ཧའི་ཡང་གྷའོ། །
ཀ་སྡེ་དང་པོ་དང་བྲཛི། ཨ་ཛ་རྣམས་ཀྱི་མ་ཡིན་ནོ། །གྷྱཎ་ལས་གདོན་མི་ཟ་བ་ལའོ། །པྲ་བ་ཙི། རྀ་ཙི། རུ་ཙི། ཡཱ་ཙི། ཏྱ་ཛ་རྣམས་ཀྱིའོ། །བ་ཙའི་སྒྲ་མ་ཡིན་པ་ལའོ། །ནི་པྲ་དག་ལ་ཡུ་ཛིའི་ནུས་པ་ལའོ། །བྷུ་ཛའི་ཟས་ལའོ། །བྷུ་ཛ། ནྱུབྫ་དག་ལ་
ལག་པ་དང་ནད་དག་ལའོ། །དྲྀཀ་དྲྀ་ཤ་དྲྀཀྵ་རྣམས་ལས་མཱ་ནའི་སའོ། །ཨི་དཾ་གྱི་ཨཱིའོ། །ཀིམ་གྱི་ཀཱིའོ། །ཨ་དས་ཨ་མཱུའོ། །སརྦ་ནཱ་མའི་ཨཱའོ། །བི་ཤྭ་ཀ་དེ་བ་དག་གིའང་མཐའི་དབྱངས་ལ་སོགས་པའི་ཨཉྩ་ཏི་ལ་ཀྭིབ་ལ་ཨ་དྲིའོ། །སཧ། སན། ཏི་
རས་རྣམས་ཀྱི་སདྷྲི། ས་མི། ཏི་རི་རྣམས་སོ། །རུ་ཧིའི་ཡང་ན་དྷའོ། །བྱིངས་ཀྱི་མའི་ནའོ། །བ་མ་དག་ལའང་ངོ་། །དབྱངས་ལ་བྱིངས་ཏེ་ཨཱཏ་མ་ཡིན་པའོ། །ཨརྟི་ཨིཎ་གྷས་དབྱངས་གཅིག་པ་ཨཱཏ་རྣམས་ཀྱི་བནྶིལ་ཨིཊའོ། །གམ། །ཧན། བིད།
བི་ཤ། དྲྀ་ཤ་རྣམས་ཀྱི་ཡང་ནའོ། །དཱ་ཤྭཱན་སཱཧྭཱན་མཱི་ཌྷྭཱན་འང་ངོ་། །ཤྲི་ཨུ་ཡིག་བྲྀ་རཱྀཏ་རྣམས་ཀྱི་ཀ་རྗེས་སུ་འབྲེལ་པ་ལ་མ་ཡིན་ནོ། །སྒྲ་ལྡན་དང་ཏེ་དག་ལའང་ཀྲྀཏ་ལའོ། །ཨིཥུ་ས་ཧ་ལུ་བྷ། རུ་ཥ་རྣམས་ཀྱི་ཏ་ལ་ཡང་ནའོ། །ར་དྷ་སོགས་རྣམས་
ལས་ཀྱང་ངོ་། །སྭརྟི། སཱུ་ཏི། སཱུ་ཡཏི། ཨཱུཏ་རྗེས་སུ་འབྲེལ་པ་ལས་སོ། །ཨུཏ་རྗེས་སུ་འབྲེལ་བ་པཱུ་ཀླི་ཤ་རྣམས་ཀྱི་ཀྟྭཱ་ལའོ། །ཛྲཱྀ་བྲ་ཥྩི་དག་གི་ཨིཊའོ། །ལུ་བྷའི་རྣམ་པར་རྨོངས་པའོ། །ཀྵུ་དྷི་བས་དག་གི་འང་ངོ་། །ནིཥྛཱ་ལ་ཡང་ངོ་། །པཱུ་

ཀླི་ཤ་དག་གི་ཡང་ནའོ། །ཌཱིང་ཤྭི་ཨཱིཏ་རྗེས་སུ་འབྲེལ་པ་དང་ཨིཊ་ཡང་ན་བ་རྣམས་ཀྱི་པ་ཏི་ནི་ཥྐུ་ཥ་དག་མ་ཡིན་པའི་མ་ཡིན་ནོ། །ཨཱཏ་རྗེས་སུ་འབྲེལ་པ་ལས་ཀྱང་ངོ་། །དངོས་པོ་དང་དང་པོའི་ལས་དག་ལ་ཡང་ངའོ། །ཀྵུ་བྷི། བཱ་ཧི། སྭནི།
དྷྭནི། པཎི། ཀཥི། གྷུཥ་རྣམས་ཀྱི་ཀྟ་ལ་སྲུབ་པ་ཤིན་ཏུ་བ་ཡིད་མུན་བ། ཚེགས་མེད་པ། འོ་བརྒྱལ་བ་དང་སྒྲའི་བྱེ་བྲག་མིན་པ་རྣམས་ལ་ཨིཊ་མ་ཡིན་ནོ། །ལགྣ་མླཥྚི་བི་རྀ་བྡྷ་རྣམས་ནུས་པ་མི་གསལ་བ་དབྱངས་རྣམས་ལའོ། །པ་རི་བྲྀཌྷ། དྲྀ་ཌྷ་དག་པྲ་བྷུ་དང་བ་ལ་
བན་དག་ལའོ། །སམ་ནི་བི་རྣམས་ལས་ཨརྡི་ལས་སོ། །ཨ་བྷི་ལས་ཉེ་བ་ལའོ། །རུཥི་ཨམ་ཏྭར་སཾ་གྷུཥ་ཨཱ་སྭན་རྣམས་ཀྱི་ཡང་ནའོ། །ཧྲྀཥི་ལས་སྤུ་རྣམས་ལའོ། །དཱནྟ། ཤཱནྟ། པཱུརྞ། དསྟ། སྤཥྚ། ཚནྣ་ཛྙཔྟ་རྣམས་ཀྱང་ཨིན་གྱི་མཐའ་ལའོ། །ར་ལས་
ནིཥྛའི་ཏའི་ན་སྟེ། པྲཱྀ་མཱུརྩྪི་མདི་ཁྱཱ། དྷྱ་རྣམས་ལས་མ་ཡིན་ནོ། །ད་ལས་དའི་འང་ངོ་། །ཨཱཏ་ལས་མཐར་གནས་བརྩེགས་པ་ལས་སོ། །ལཱུ་སོགས་དང་ཨོཏ་རྗེས་སུ་འབྲེལ་པ་ལས་ཀྱང་ངོ་། །བྲ་ཤྩིའི་ཀ་འང་ངོ་། །ཀྵི་ལས་རིང་པོ་ལས་སོ། །ཤྱཱ་ལས་རེག་
པ་མིན་པ་ལའོ། །ཨཉྩི་ལས་ངེས་པར་ཀུན་སྦྱིན་པ་མ་ཡིན་པ་ལའོ། །དི་ཝ་ལས་ལེ་ལོ་ཅན་ལའོ། །ཧྲཱི། གྷྲཱ། ཏྲཱ། ཨུནྡ། ནུད། བིད་རྣམས་ལས་ཡང་ནའོ། །ཀྵི། ཤུ་ཥི་པ་ཙ་རྣམས་ཀྱི་མ་ཀ་པ་རྣམས་སོ། །པྲསྟྱཱ་ལས་ཡང་ན་
མའོ། །ནིརྦཱ་ཎ་རླུང་མ་ཡིན་པ་ལའོ། །བྷིཏྟ། རྀ་ཎ་བིཏྟ་རྣམས་དུམ་བུ་བུ་ལོན་ལོངས་སྤྱོད་རྣམས་ལའོ། །ཕུལླ། ཀྵཱི་བ། ཀྲྀ་ཤ། ཨུལླཱ་གྷ་རྣམས་ཉེར་བསྒྱུར་མེད་པ་ལས་སོ། །ཨ་ཡིག་ལས་ཨཱུ་ཊའི་འཕེལ་བའོ། །ཞེས་པ་ཀྲྀཏི་རྣམས་སུ་རྐང་
པ་དྲུག་པ་རྫོགས་སོ།། །།ཀ་ལཱ་པའི་མདོ་རྫོགས་སོ།། །།ཚུལ་འདི་དཔལ་ལྡན་ས་སྐྱ་རུ། །བློ་གྲོས་བརྟན་པ་གསུམ་པ་ཡིས། །དུར་ག་སིང་ཧའི་འགྲེལ་པ་ལ། །བརྟེན་ནས་སྒྲ་དོན་ཇི་བཞིན་བསྒྱུར། །འདི་ན་ཕྱོགས་ཀྱང་མ་

མཐོང་བར། །མུན་སྤྲུལ་བསྒྱུར་དང་འཆད་བྱེད་པ། །དེ་དང་སྐྱེ་བོ་གཞན་གྱིས་ཀྱང་། །འདི་དོན་མྱུར་དུ་རྟོགས་གྱུར་ཅིག །བློ་གྲོས་བཞིན་རས་ཡངས་པ་ལ། །སྒྲ་དང་ཚད་མའི་མིག་གཉིས་གསལ། །མང་དུ་ཐོས་པའི་རྣ་བ་ཅན། །
དབྱིག་གཉེན་སོགས་ཀྱི་ཞལ་སྐྱིན་བཞིན། །འོན་ཀྱང་དེང་དུས་གངས་ཅན་འདིར། །ཁྲོན་པའི་རུས་སྦལ་རང་གནས་བཞིན། །བློ་ཆུང་རང་གི་བློ་ནུས་ཀྱིས། །ཆེར་ངོམས་རྣམས་ཀྱིས་བརྙས་པའི་གནས། །སྐད་གཉིས་སྨྲ་བའི་གཙུག་གི་ནོར་བུ་ཤོང་སྟོན་རྡོ་རྗེ་
རྒྱལ་མཚན་གྱི། །ལེགས་བཤད་ལྡེ་མིག་མཆོག་གིས་ལེགས་སྦྱར་རིན་ཆེན་གཏེར་གྱི་ཁ་ཕྱེ་ནས། །སྣ་ཚོགས་གཞུང་ལུགས་ལེགས་པར་རྟོགས་པའི་འབྱོར་བར་དབང་བྱེད་འདི་ཙམ་ཞིག །དུས་འདིར་དཔལ་ལྡན་བློ་གྲོས་བརྟན་པའི་ཡིད་ཀྱི་ངལ་སོའི་གནས་སུ་གྱུར། །
རང་གི་རྟོགས་པ་འཕེལ་དང་དེ་འདྲ་དོན་གཉེར་བ། །བློ་ལྡན་གཞན་ལ་ཕན་ཕྱིར་བསྒྱུར་བར་རྩོམ་པ་ན། །གཞུང་ལུགས་ནགས་སུ་རྣམ་དག་བློ་ཡིས་རོལ་བྱེད་པ། །དཔལ་ལྡན་སྨྲ་བའི་སེང་གེས་བསྐུལ་བ་རྫོགས་པར་བསྒྲུབས། །དེང་སང་བསྟན་པ་ཉམས་དམས་
པས། །འདི་ལྟའི་ཚུལ་ལ་མཐུན་བསྒྲུབ་དང་། །འཇུག་པ་ཤིན་ཏུ་ཉུང་མོད་ཀྱི། །ཤེས་ན་མཁས་པའི་གོ་འཕང་འཐོབ། །འདི་ན་མཁས་པར་བྱ་འདོད་ཅིང་། །གང་ཞིག་ཤེས་ན་མཁས་འགྱུར་བ། །འདི་དང་འདི་འདྲའི་གཞུང་མི་སློབ། །དེ་རྣམས་བློ་ནི་
བེམ་པོའམ་ཅི། །འཕགས་བློ་མ་ཐོབ་བློ་གྲོས་སྐྱོན། །མཉན་པ་མ་གྲུབ་སྐལ་བའི་སྐྱོན། །ཡང་ཡང་མ་བལྟས་བརྩོན་འགྲུས་སྐྱོན། །དེས་སྐྱོན་ལྡན་ན་མཁས་བཟོད་མཛོད། །འདིར་འབད་དགེ་བས་འགྲོ་བ་ཀུན། །རང་རང་སྐད་ལས་གསུང་རབ་
དོན། །བརྗོད་མེད་དེ་ཉིད་རབ་རྟོགས་ནས། །ངག་གི་དབང་ཕྱུག་ཉིད་གྱུར་ཅིག །འགྲོ་བ་དུ་མ་ལ་ཕན་པར་གྱུར་ཅིག། །།

ར