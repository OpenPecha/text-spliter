༄༅༅། །རྒྱ་གར་སྐད་དུ། ཤྲཱི་བཛྲ་པཱ་ཎི་སཱ་དྷ་ན་ནཱ་མ། བོད་སྐད་དུ། དཔལ་ཕྱག་ན་རྡོ་རྗེ་སྒྲུབ་པའི་ཐབས་ཞེས་བྱ་བ། དཔལ་ཕྱག་ན་རྡོ་རྗེ་གཏུམ་པོ་ལ་ཕྱག་འཚལ་ལོ། །གསང་བའི་བདག་པོ་བསྒྲུབ་པར་འདོད་པས། །
དང་པོར་ཆོས་ཐམས་ཅད་སྟོང་པར་བསམ། དེ་ནས་སྙིང་རྗེ་ཆེན་པོ་བསྐྱེད། དེའི་སྟེང་དུ་ཉི་མའི་དཀྱིལ་འཁོར། དེའི་དཀྱིལ་དུ་ཧཱུཾ་མཐིང་ནག་འབར་བ་བསམ། ཧཱུཾ་གི་འཕྲོ་འདུ་ལས་རྡོ་རྗེ་མཐིང་ནག་འབར་བ་ཧཱུཾ་གིས་མཚན་པ་བསམ། ཨོཾ་བཛྲ་པཱ་ཎི་ཧཱུཾ་ཕཊ། ཅེས་བརྗོད་པས། དེ་
དག་ཡོངས་སུ་གྱུར་པ་ལས་རྡོ་རྗེ་གཏུམ་པོ་ཤིན་ཏུ་ཁྲོས་པ། འཇིགས་སུ་རུང་བ། སྐུ་མདོག་མཐིང་ནག །སྤྱན་གསུམ་པ། འཇིགས་སུ་རུང་བ་སྦྲུལ་དང་རྒྱན་གྱིས་བརྒྱན་པ། སྟག་ལྤགས་ཀྱི་ཤམ་ཐབས་ཅན། ཕྱག་གཡས་རྡོ་རྗེ་རྒྱ་གྲམ་གྱི་ཐོ་བ་འཕྱར་བ། གཡོན་མི་རུས་ཀྱི་ཕུར་པ་འདྲིལ་

བ་ཅིག་ཏུ་བསམས་ལ། ཨོཾ་བཛྲ་རཀྵ་རཀྵ་ཧཱུཾ། ཨོཾ་ཧཱུཾ་ཏྲཱཾ་ཧྲཱིཿཨཿཞེས་གོ་བགོའོ། །དེ་ནས་ཡེ་ཤེས་སེམས་དཔའ་མདུན་དུ་བསམ། བདུན་རྣམ་དག་བྱ། ཛཿཧཱུཾ་བཾ་ཧོཿས་རང་ལ་བསྟིམ། ཨོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། སུམ་འབུམ་ཉི་ཤུ་རྩ་གཅིག་ཏུ་བཟླས་སོ། །
ས