༄༅༅། །རྒྱ་གར་སྐད་དུ། བཛྲ་ཙཎྜ་ཀྲོ་དྷ་སཱ་དྷ་ན་ནཱ་མ། བོད་སྐད་དུ། ཁྲོ་བོ་རྡོ་རྗེ་གཏུམ་
པོའི་སྒྲུབ་ཐབས་ཞེས་བྱ་བ། དཔལ་རྡོ་རྗེ་གཏུམ་པོ་ལ་ཕྱག་འཚལ་ལོ། །དང་པོ་སྒྲུབ་པ་པོ་དཀོན་མཆོག་གསུམ་ལ་དང་བས། བྱང་ཆུབ་ཏུ་སེམས་བསྐྱེད་ལ། བླ་མ་དང་དཀོན་མཆོག་གསུམ་ལ་མཆོད་པར་བྱའོ། །དེ་ནས་སྟོང་པ་ཉིད་དུ་བསམས་ལ། པདྨ་དང་། ཉི་མའི་སྟེང་དུ་ཧཱུཾ་ལས་

ཡང་དག་པར་བྱུང་བའི་རྡོ་རྗེ་གཏུམ་པོ་སྐུ་མདོག་ནག་པོ། ཞལ་གཅིག་པ། ཕྱག་གཉིས་པ། ཕྱག་གཡས་པས་གནམ་ལྕགས་ཀྱི་རྡོ་རྗེ་ཞུན་མ་བསྣམས་པ། གཡོན་པས་ཐུགས་ཀར་སྡིགས་མཛུབ་མཛད་པ། ཞབས་གཡོན་བརྐྱང་བ། གཡས་བསྐུམ་པ། སྤྱན་གསུམ་
མེའི་མདོག་འདྲ་བ། སྦྲུལ་གྱིས་བརྒྱན་པ། སྐྲ་ཁམ་པ་གྱེན་དུ་འབར་བ། བསྐལ་པའི་མེའི་ནང་ན་བཞུགས་པ། སྐུ་ལས་ཁྲོ་ཆུང་དང་ཁྱུང་མང་པོ་འཕྲོ་བ་ཅིག་གསལ་བར་བསྐྱེད་ལ། སྙིང་གར་ཧཱུཾ་ལ་སྔགས་འདིས་བསྐོར་ལ་བཟླས་སོ། །ཨོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། སྐྱོ་ན་
སྔགས་ཧཱུཾ་ལ་བསྡུའོ། །དེ་ནས་གདོན་གཞོམ་པར་འདོད་ན། རྡོ་རྗེ་དེ་ཁྱུང་ནག་པོ་ཕྱག་གཉིས་ཀྱིས་སྦྲུལ་མགོ་ནས་ཟ་བ། གཤོག་པ་གདེངས་པ་མཆུ་སྡེར་རྡོ་རྗེ་འབར་བར་བསམ། གཡོན་པའི་སྡིགས་མཛུབ་ཐུར་དུ་བསྡམས་པ་ལས་མེ་འབར་བར་བསམས་ལ། སྔགས་
འདི་བཟླས་པར་བྱའོ། །ཧཱུཾ་ཕཊ་ཥ་ཎ་རོ་མ་ཧཱ་ཙཎྜ་བཛྲ་ག་རུ་ཎ་དེ་བ་ཐེན་ཕྱུང་། ས་ག་ནཱ་ག་སྙིང་ལ་གཟིར། ཐུམ་རིལ་རྦད་དྲག་པོ་གསུམ་དང་ལྡན་པར་བཟླས་སོ། །དེ་ནས་གདོན་གསད་པར་འདོད་ན། རང་གི་རྨི་ལམ་དུ་ཅི་བྱུང་བ་ཐམས་ཅད་བསྲེག་ཅིང་སྔགས་འདི་བཟླས་སོ། །
ཨོཾ་ནཱ་ག་ཙཎྜ་ཚལ་པ་ཨུརྟ་ཀེ །ནཱ་ག་ཙིཏྟ་ཤཀྟི་ཚལ་པ་ནཾ། ནཱ་ག་ཏྲི་ས་ཡ་ཏི། བིགྷྣཾ་ཏ། ནཱ་ག་ཀྲོ་དྷ་བི་ད་རཱ་ཛ་ཡ། ཤི་ཤི། ནན་ནན། དུལ་དུལ་རྦུད་རྦུད་ཐུམ་རིལ་ཛཿཛཿ། ལན་གསུམ་གྱིས་ཐུབ་པར་འགྱུར་རོ། །ཐ་མ་མནན་པར་བྱའོ། །གཏུམ་ཆུང་ཁྲ་ཐོགས་མའི་སྒྲུབ་ཐབས་
རྒྱལ་པོ་ཟླ་བའི་སྙིང་པོས་མཛད་པ་རྫོགས་སོ།། །།ལོ་ཙཱ་བ་སྒེག་པའི་དཔལ་གྱིས་བསྒྱུར་བའོ།། ༄