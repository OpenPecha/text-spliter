པྲི་ཡཾ་
ཀུ་དང་། ཀ་ཀོ་ལ་དང་། ཤུ་དག་དང་། རུ་རྟ་དང་། ཡུངས་ཀར་དཀར་པོ་དང་། ནཱ་ག་པུ་ཥཱ་དང་། སྤོས་དཀར་རྣམས་ཀྱི་བདུག་པ་བྱས་ན་མྱུར་དུ་ཚོར་འབྱུང་བར་འགྱུར་རོ། །སྒོག་པ་ཟོས་ན་ཨ་རུ་དང་། ཀུ་ཊ་བཏགས་ན་དྲི་མ་མེད་པར་འགྱུར་རོ། །ཆང་བཏུངས་
ནས་དུ་རྦ་བཏགས་ན་དྲི་མ་མེད་པར་འགྱུར་རོ། །པ་རོ་ལཱིའི་ཁུ་བ་བཏབ་ན་ཆང་དཀར་པོར་འགྱུར་རོ། །ཡང་། སོ་སོའི་བཱི་ར་བཏབ་ན་རང་བཞིན་དུ་གནས་པར་འགྱུར་རོ། །ཀཱ་ར་སུམ་ཁ་དཀར་པོའི་རྩ་བ་དང་རྨ་བྱའི་གཙུག་ཕུད་ཀྱི་རྩ་བ་དང་། གཞན་གྱིས་མི་ཐུབ་པ་དཀར་
བོའི་རྩ་བ་རྣམས་གཅིག་ཏུ་བྱས་ནས་བཏགས་ཏེ་གྲིབ་མ་ལ་བསྐམས་པའི་རིལ་བུ་ཁར་བཅུག་ཅིང་། ལུས་ལ་བྱུགས་པ་བྱས་ན་གཡུལ་ལས་མཚོན་ཆ་བཟློག་པར་བྱེད་དོ། སྐྱུ་རུ་རའི་རྩ་བ་དང་། མེ་ཏོག་ཕྱུང་ནས་ཁར་བཅུག་ན་གཡུལ་ལས་མཚོན་ཆ་རེངས་བར་བྱེད་དོ།
ཨུ་ངྡྷ་དྟྷ་ག་ལྀ་ཏཾ་བ་ནཱ་ནི་སི་ཀྟ་མྲྀ་ཏྟི་ཀཱཾ་གྲྀ་དྱ་དཀྟོ་ད་ར་མ་དྷྱེ་པྲ་ཀཱི་སྱ་ཡ་ཏ་གྲྀ་ཧ་ཕཊ་ལ་སྦྲཱ་ཡེ་ཏ། ཧ་ཧྲ་ཨི་ཥྨི་ཀཱ་ཡ་ཏནྟི། ཙ་ཏུ་རྡ་ཤྱཱཾ། བ་ཏུ་བཱ་ར་བྲི་ཀྵ་སྱ་དཀྵི་ཎ་སཱ་ཁཱཾ་གྲྀ་ཧྱ་ཀ་ར་ཡི་ཏཱ་ཤྲི་དྒ་མ་ཏཱི་ཤྨ་ཤད་གྣི། ཏཱ་དྷི་ཏཾ། ཕུག་རོན་གྱི་བྲུན་དང་། ལྷམ་བུ་ཆུ་གཤེར་གྱི་ཆུ་
དང་། གུ་གུལ་དང་། ཤིང་ཚ་དང་། ན་གི་དང་། རུ་རྟ་དང་། གན་ཀའི་ས་བོན་དང་། འདི་དག་གིས་བདུགས་པའི་རིལ་བུ་སྦྱར་ཏེ། བདུག་སྤོས་འདིས་རྙེད་པ་དང་བཅས་པའི་ཚོང་འབྱུང་བར་འགྱུར་རོ། །སྔགས་ནི་འདི་འོ། །ཨོཾ་ན་མོ་ཅ་ཎྜ་ཀུ་ཥ་ཀུ་རུ་ཀུ་རུ་སཱ་ཧཱ།
འདི་ནི་བྱམས་གླིང་གི་གཟིམས་ཁང་དུ་རྒྱ་དཔེ་བཞུགས་པ་ལས་ཆོས་རྗེ་རིན་པོ་ཆེ་ངག་གི་དབང་ཕྱུག་བསོད་ནམས་རྣམ་རྒྱལ་དཔལ་བཟང་པོའི་བཀའ་བཞིན་དུ། ཞ་ལུ་ལོ་ཙཱ་བ་དགེ་སློང་ཆོས་སྐྱོང་བཟང་པོས་རྒྱ་དཔེ་བཞིན་ཇི་ལྟར་གོ་བ་རྣམས་བསྒྱུར་རོ།། །།བླ་མ་

དང་སངས་རྒྱས་སྨན་གྱི་བླ་དྲང་སྲོང་ཚེའི་རིག་བྱེད་འཛིན་པ་རྣམས་ལ་ཕྱག་འཚལ་ལོ། །ཐོག་མར་ནད་ཀྱི་མཚན་ཉིད་བརྟག་བ་ནི། །ཕོ་བའི་ནད་རྣམས་རླུང་ལ་བརྟེན། སེམས་འཁྲུལ་པ་དང་ཟ་ཟིར་འབྱུང་བ་མཁྲིས་པ་ལ་བརྟེན། རང་བཞིན་གྱིས་འཁྲུལ་བ་བད་ཀན་
ལ་བརྟེན། ཚད་པ་མ་འཇུ་བ་ལ་བརྟེན། རླུང་གི་ཆད་པའི་ནད་ཡུན་གྱིན་ཚད་ཞག་བདུན། མཁྲིས་ཚད་ཞག་བཅུ། བད་ཀན་ཚད་པ་ཞག་བཅུ་གཉིས། རླུང་ཚད་ཀྱི་བརྟན་པ་ནི། ཚིགས་རྣམས་བརྡུངས་པ་ལྟ་བུར་ན། གཡལ་སྟོང་འབྱུང་ཞིང་བྱ་སྙོང་བྱེད་སྙིང་འདོད།
གྲང་ཤུམ་ཤིན་ཏུ་ཆེ། ལུས་ཀྱི་བ་སྤུ་ལྡང་། མགོ་དང་ཆུ་རྒྱུས་རྩིབ་ལོགས་མུར་གོང་རྐང་མཐིལ་རྣམས་ལྷག་པར་ན། སྒྲེག་པ་ཡང་ཡང་འབྱུང་། རྣ་བ་འོན། ཁ་ལ་རོ་བསྐ། མིག་དང་སེན་མོ་ཤིན་ཏུ་དམར། ལུས་ལ་རྔུལ་འབྱུང་། དེ་རྣམས་ཆང་བ་འམ་ཤས་ཆེ་ན་
ངེས་པར་རླུང་དང་ལྡན་པའོ། །རྟགས་དེ་རྣམས་ཤས་ཆེ་ཞིང་རྩར་མཁྲིས་པ་དང་བད་ཀན་གཉིས་ཀ་འདུག་ན་འདུས་པའི་རྟགས་སོ། མཁྲིས་ཚད་ཀྱི་རྟགས་ལ། ཆུ་ཡང་ཡང་འཚག་སྙིང་འདོད་ཅིང་བཙགས་ཚེ་ན་ཟུག་ཀྱང་ཅུང་ཟད་འབྱུང་། ལུས་དྲོད་ཤིན་ཏུ་ཆེ།
མཆུ་སྐམ། ཁའི་ནང་དང་ལྕེ་སོགས་ལ་ཐོར་པ་ཆུང་ངུ་མང་དུ་འབྱུང་། སྣ་ཁྲག་འབབ། མིག་མནན་པ་ལྟ་བུ་འདེགས་དཀའ། གོས་གོན་འབུད་བྱེད་སྙིང་འདོད། མིག་དང་སེན་མོ་མདོག་སེར། ཁ་ནས་དྲི་ངན་པ་འབྱུང་། ཁ་ར་རོ་ཁ། དེ་རྣམས་ཚང་བའམ་ཤས་ཆེ་
ན་མཁྲིས་པ་ལྡན་པའོ། །རྟགས་འདི་རྣམས་ཤས་ཆེ་ཞིང་རྩར་རླུང་རྩ་དང་བད་ཀན་གཉིས་ཀ་འདུག་ན་འདུས་པའི་ནད་ཀྱི་རྟགས་སོ། བད་ཀན་ཀྱི་རྟགས་ལ། ལུས་དང་ཤེས་པ་ལྩི་བས་གང་ཡང་བྱེད་མི་འདོད་པ། དང་ཁ་འགགས་ཤིང་ཟས་གང་ལའང་བྲོ་བ་མེད་
མིག་མནན་པ་ལྟ་བུར་ལྕི་བ། ལུས་རྩེ་བ་ཡང་བྱེད། ལུས་ལ་དྲོད་ཅུང་ཟད་ཡོད་པ། སེམས་རྩ་འཁྲུག། །ཉལ་སྙིང་འདོད། ཁ་ལ་རོ་སྐྱུར། མཆིལ་མ་མང་དུ་འབྱུང་ཞིང་སྐྱུར་དགོས་བ། ལུས་མདོག་མདངས་མེད་ཐལ་ཁ་དང་ཚི་ཆེ། མིག་དང་སེན་མོའི་མདོག་

ལྗང་། དེ་རྣམས་ཚང་བའམ་ཤས་ཆེ་ན་བད་ཀན་ཡིན་ཞིང་། གོང་གི་རྟགས་རྣམས་ཕལ་ཆེར་ཚང་ལ་རྩར་རླུང་དང་མཁྲིས་པ་གཉིས་ཀ་ལྡན་པ་འདུས་པའི་རྟགས་སོ། །གཞན་ཡང་འདུས་པའི་རྟགས་ལ་གཏམ་ཆལ་ཆོལ་སྨྲ། གཉིད་ཆེ་
མིག་དམར་ཞིང་མཆི་མ་འཛག། །ལྩེ་འགགས་སོ། །ནད་གློ་བུར་བའི་རྟགས་ལ། མིག་མདོངས་ནས་བལྟ་ནན་ཆེ་ཞིང་གཡོ་འགུལ་ཉུང་། ལུས་སྡོད་མི་ཚུགས་སོ། །དེ་ལྟར་རྟགས་དང་རྩ་མཐུན་ན་རྐྱང་པ་དང་། དཔེར་ན་རླུང་གི་རྟགས་ལ་མཁྲིས་པའི་རྩ། མཁྲིས་
པའི་རྟགས་ལ་རླུང་གི་རྩ་ལྟ་བུ་འདུག་ན་མཁྲིས་རླུང་སྟེ་དེས་རིགས་བསྒྲེས་ཏེ་ཤེས་པར་བྱའོ། །རྩ་ལ་བརྟག་པ་ལ། རྩ་བ་རླུང་མཁྲིས་བད་ཀན་གསུམ་གྱི་རྩ། དེ་ལས་གྱེས་བ་བཅུ་བཞི་སྟེ། རླུང་གི་གནས་སུ་རླུང་། མཁྲིས་པ། བད་ཀན་དང་ཉེ་བའི་རླུང་།
མཁྲིས་པའི་གནས་སུ་མཁྲིས་པ། རླུང་། བད་ཀན། བད་ཀན་དང་ཉེ་བའི་མཁྲིས་པ། བད་ཀན་གྱི་གནས་སུ་བད་ཀན། རླུང་། མཁྲིས་པ། མཁྲིས་པ་དང་ཉེ་བའི་བད་ཀན་ཏེ་བཅུ་གཉིས། གསུམ་གའི་གནས་སུ་རྒྱུ་བའི་ཁྲག་དང་ཆུའི་རྩ་སྟེ་བཅུ་བཞིའོ། །དེ་
ལ་རླུང་གི་རྩ་ནི་སྦོམ་ལ་མགྱོགས། མཁྲིས་པའི་རྩ་ནི་གྲིམས་ལ་མགྱོགས། བད་ཀན་གྱི་རྩ་ནི་ལྷོད་ལ་དལ་བ་ཡིན་ལ། དེ་ཡང་ཞོགས་པ་ལས་མ་འཁྲུགས་ཤིང་ཟས་གང་ཡང་མ་ཟོས་གོང་དུ་བལྟ་སྟེ་མཁྲིག་མའི་གཉེར་མ་དང་པོ་ནས་རིམ་བཞིན་ནམ་མཁའ། རླུང་།
མེ། ཆུ། ས་ལྔ་ལས་ནམ་མཁའ་དང་སའི་གནས་བོར་བི་རླུང་མེ་ཆུ་གསུམ་གྱི་གནས་མཚོན་ཀན་ཆག་གསུམ་གྱི་འོག་ཏུ་རིམ་པ་ལྟར་རླུང་མཁྲིས་བད་ཀན་གསུམ་གྱི་གནས་སུ་བཟུང་ལ། རླུང་གནས་རང་གི་རླུང་། མཁྲིས་པའི་གནས་ཀྱི་རླུང་། བད་ཀན་གྱི་གནས་
ཀྱི་རླུང་གསུམ། དེ་ཡང་རླུང་གནས་རང་གི་རླུང་རྩ་ སརྦ་ སྦྲུལ་གྱི་འགྲོས་ལྟ་བུར་འཕར། མཁྲིས་གནས་ཀྱི་རླུང་ བྷ་ཨི་བ་ བྱ་རོག་གི་འགྲོས་ལྟར་འཕར། བད་ཀན་གནས་ཀྱི་རླུང་རྨ་ མ་ཡཱུ་ར་ བྱའི་འགྲོས་ལྟར་འཕར། དེ་བཞིན་དུ་མཁྲིས་གནས་རང་གི་མཁྲིས་རྩ་ལ་བསྲེག་

པ་འཕུར་ལྟར་འཕར། རླུང་གནས་ཀྱི་མཁྲིས་རྩ་ཤིང་གི་འགྲོས་ལྟར་འཕར། བད་ཀན་གནས་ཀྱི་མཁྲིས་རྩ་འབབ་ཆུ་ལྟར་འཕར་བ། བད་ཀན་རང་གནས་ཀྱི་རྩ་ངང་བའི་རྒྱལ་པོའི་འགྲོས་ལྟར་འཕར། རླུང་གནས་ཀྱི་བད་ཀན་གྱི་རྩ་སིན་འབུ་པདྨ་ཅན་གྱི་འགྲོས་ལྟར་
འཕར། མཁྲིས་གནས་ཀྱི་བད་ཀན་གྱི་རྩ་སྦལ་པའི་འགྲོས་ ཛུཾ ་ལྟར་འཕར། ཁྲག་ལའང་གསུམ་སྟེ་རླུང་ པཱ་ཎི་ གནས་ཀྱི་ཁྲག་རྩ་ཉའི་འགྲོས་ལྟར་འཕར། ཧཾས་རཱ་ཛ་ མཁྲིས་གནས་ཀྱི་ཁྲག་རྩའི་བྱིའུའི་སྐད་ལྟར་འཕར། ཛོ་འུ་ཀ་ བད་ཀན་གནས་ཀྱི་ཁྲག་རྩ་
ཕུ་རོན་གྱི་འགྲོས་ལྟར་འཕར། ཆུ་ལ་ མཎྜུ་ཀ གཉིས་ཏེ་རླུང་གནས་དང་མཁྲིས་གནས་ཀྱི་ཆུའི་རྩ་རྟའི་འགྲོས་ལྟར་འཕར། བད་ཀན་ མཆོ་ལི གནས་ཀྱི་ཆུའི་རྩ་ཁྱིམ་བྱའི་འགྲོས་ལྟར་འཕར་ལ། རླུང་ ཅི་རེ་ གི་གནས་སུ་སྦྲུལ་གྱི་འགྲོས་ལྟར་འཕར་ན་རང་གནས་སུ་རང་
ཀ་བཱུ་ཏ། །འགྲོས་ཏེ་ནད་མེད་ཀྱི་རྩ། སྲེག་པའི་འགྲོས་ལྟར་འཕར་ན་མཁྲིས་རླུང་གི་ནད་ཚན་ རེ་ཝ ཆེ་ཞིང་བཅོས་དཀའ། ཆུའི་འགྲོས་ལྟར་འཕར་ན་འབྲིང་ ཀྱ་ཀུཊི་ ཤིག་གི་འགྲོས་ལྟར་འཕར་ན་མཁྲིས་རླུང་ཡིན་ཀྱང་ཚན་ཆུང་ལ་བཅོས་སླ། གོ་རིམ་དེ་བཞིན་ངང་པའི་
རྒྱལ་བོ་སྦལ་བ་སྲིན་བུ་པདྨ་ཅན་གྱི་འགྲོས་ལྟར་འཕར་ན་བད་རླུང་ཆེ་འབྲིང་ཆུང་གསུམ། ཉའི་འགྲོས་ལྟར་འཕར་ན་ཁྲག་རླུང་ཡིན་ཀྱང་ཚན་ཆུང་། བྱེའུ་ལྟར་འཕར་ན་ཁྲག་རླུང་འབྲིང་པོ། ཕུག་རོན་ལྟར་འཕར་ན་ཁྲག་རླུང་གི་ནད་བབས་ལྕི། དེ་བཞིན་དུ་རྟའི་འགྲོས་
ལྟར་འཕར་ན་རླུང་གི་ཆུ་གསོ་སླ། ཁྱིམ་བྱའི་འགྲོས་ལྟར་འཕར་ན་གཞི་ཆེ། མཁྲིས་པའི་གནས་སུ་སྲེག་པ་འཕར་བ་ལྟར་འཕར་ན་རང་གནས་སུ་རང་སྟེ་ནད་མེད་ཀྱི་རྩ། སྦྲུལ་དང་རྨ་བྱའི་འགྲོས་བྱ་རོག་གི་སྐད་གསུམ་རིམ་པ་ལྟར་མཁྲིས་རླུང་ཆེ་འབྲེང་ཆུང་གསུམ་
ངང་བའི་རྒྱལ་པོ་སྲིད་འབུ་པདྨ་ཅན། སྦལ་པ་གསུམ་གྱི་འགྲོས་ལྟར་འཕར་ན་བད་མཁྲིས་ཆེ་འབྲེང་ཆུང་གསུམ། བྱིའུའི་སྐད་ལྟར་འཕར་ན་ཁྲག་འཕར་ན་ཁྲག་མཁྲིས་ཆུང་ངུ་། ཉ་དང་ཁྱིམ་བྱའི་འགྲོས་ལྟར་འཕར་ན་ཁྲག་མཁྲིས་ཚན་ཆེ། རྟའི་འགྲོས་ལྟར་འཕར་ན་ཆུ་

དང་མཁྲིས་པ་གཞེ་ཆུང་། ཁྱིམ་བྱའི་འགྲོས་ལྟར་འཕར་ན་གཞི་ཆེ། བད་ཀན་གྱི་གནས་སུ་ངང་པའི་རྒྱལ་པོའི་འགྲོས་ལྟར་འཕར་ན་རང་གནས་སུ་རང་སྟེ་ནད་མེད། སྦྲུལ་དང་བྱ་རོག་རྨ་བྱ་གསུམ་རིམ་པ་ལྟར་བད་རླུང་ཆེ་འབྲེང་ཆུང་
གསུམ། སྲེག་པ་ཤིག་ཆུ་གསུམ་བད་མཁྲིས་ཆེ་འབྲེང་ཆུང་གསུམ། ཉ་བྱིའུ་ཕུག་རོན་གསུམ་པར་ཁྲག་ཆེ་འབྲེང་ཆུང་གསུམ། རྟའི་འགྲོས་ལྟར་འཕར་ན་ཆུ་དང་བད་ཀན་ཤས་ཆེ། ཁྱིམ་བྱའི་འགྲོས་ལྟར་འཕར་ན་ཆུ་དང་བད་ཀན་ཡིན་ཀྱང་ཤས་ཆུང་ངོ་། དེ་ཡང་
མཚོན་གྱི་མས་སྣེར་མཁྲིས་རྩ་དང་། དཀན་གྱི་ཡས་སྣར་རླུང་རྩ། དཀན་གྱི་མས་སྣེར་བད་ཀན་གྱི་རྩ་དང་། ཆག་གི་ཡས་སྣེར་མཁྲིས་པའི་རྩ་འཕར་ན་ཉེ་བའི་གནས་ཡིན་པས་སྐྱོན་ཆུང་ངོ་། །རླུང་གི་གནས་སུ་མཁྲིས་རྩ་ཤིག་གི་འགྲོས་ལྟར་འཕར་ན་རླུང་མཁྲིས་
ཡིན་ཀྱང་བཅོས་ན་མྱུར་དུ་བདེ་ཞིང་མ་བཅོས་ཀྱང་འཆོའོ། །རླུང་གནས་སུ་བད་ཀན་གྱི་རྩ་སྲིན་བུ་པདྨ་ཅན་གྱི་འགྲོས་ལྟར་འཕར་ན་མགོ་ན། གློ་དགོག་པ་སོགས་འབྱུང་ཞིང་སྐྱོན་ཆུང་ཡང་མ་བཅོས་ན་ངང་པའི་རྒྱལ་པོའི་འགྲོས་ལྟར་སོང་དོགས་པའི་ཉིན་ཡོད་དོ། །
འཕྲལ་དུ་ནད་ཟུག་གཟེར་ཆེ་ཡང་རླུང་གི་གནས་སུ་ཁྲག་གི་རྩ་ཉའི་འགྲོས་ལྟར་འཕར་ན་བཅོས་ཀྱང་མྱུར་དུ་བདེ་ཞིང་མ་བཅོས་ཀྱང་མི་རིང་པར་འཚོ་བའོ། །རླུང་གི་གནས་སུ་ཆུའི་རྩ་རྟའི་འགྲོས་ལྟ་བུ་འཕར་ན་དབུགས་ཁ་མི་བདེ་བ། མིག་དམར་ཞིང་མིག་འདག་
མང་པ་སོགས་འབྱུང་། མཁྲིས་པའི་གནས་སུ་རླུང་རྩ་བྱ་རོག་གི་འགྲོས་ལྟར་འཕར་ན་ཁ་སྐམ་སྐོམ་དད་ཆེ། ཚགས་ཚོགས་སོགས་ཁོལ་བུར་ན་ཡང་གསོ་སླ། མཁྲིས་པའི་གནས་སུ་བད་ཀན་གྱི་རྩ་སྦལ་པའི་འགྲོས་ལྟར་འཕར་ན་མགོ་བོ་ན། ཁ་ནས་མཆིལ་མ་
ཡང་ཡང་འབོ་དགོས་ཤིང་མཁྲིས་པའང་ཅུང་ཟད་སྐྱུག་གོ །མཁྲིས་པའི་གནས་སུ་ཁྲག་གི་རྩ་བྱིའུའི་སྐད་ལྟར་འཕར་ན་ལུས་ལ་རྩེ་ཡས་བྱེད་ཅི་ ནས་ཁྲག་ཅུང་ཟད་འཛག་པ་དང་། ཐོར་བ་ཆུང་ངུ་འབྱུང་། མིག་གི་

མདངས་དམར་སེར་དུ་འོང་ངོ་། །མཁྲིས་བའི་གནས་སུ་ཆུའི་རྩ་རྟའི་འགྲོས་ལྟ་བུར་འཕར་ན་དངས་མ་འཛག །ལུས་འཁྱོམས་ཤིང་འཁོར། མིག་ན་ཞིང་མིག་ཆུ་འཛག་གོ །བད་ཀན་གྱི་གནས་སུ་རླུང་གི་རྩ་རྨ་བྱའི་འགྲོས་ལར་འཕར་ན་ལུས་གྲང་ཤུམ་བྱེད་ཅིང་རྐང་
ལག་གི་མགོ་དྲོད་མེད། མདོག་སྣུམ། ཞག་ཆུང་ཞིང་སྐྱ་ཐལ་པོ་བསྤོས་པ་དང་འཁྲོག་པ་འབྱུང་ངོ་། །བད་ཀན་གྱི་གནས་སུ་མཁྲིས་པའི་རྩ་འབབ་ཆུའི་འགྲོས་ལྟར་འཕར་ན་གློ་དགོག། །བྲང་ཚ། འགྲིམ་ཞིང་དབུགས་མི་བདེ། བད་ཀན་གྱི་གནས་སུ་ཁྲག་གི་རྩ་
ཕུག་རོན་གྱི་འགྲོས་ལྟར་འཕར་ན་ལུས་དྲོད་ཆེ། རྔུལ་འབབ། འོག་སྒོར་ཁྲག་ཅུང་ཟད་འཛག །འཕོངས་ལུག་པ་སོགས་འབྱུང་། བད་ཀན་གྱི་གནས་སུ་རྩ་ཁྱིམ་བྱའི་འགྲོས་ལྟར་འཕར་ན་ཚིགས་ན་ཞིང་ཅུང་ཟད་སྐྲངས་པ། ལུས་ཀྱི་མདངས་མི་གསལ་ཞིང་ཚི་
ཆེ། ལུས་དྲི་མི་ཞིམ་མོ། །རླུང་གི་གནས་སུ་མཁྲིས་པའི་རྩ་སྲེག་པ་འཕུར་བ་ལྟ་བུར་འཕར་ན། དངས་མ་འཛག །རྐེད་པ་ན། ལུས་དྲོད་ཆེ། ལུས་ལས་རྔུལ་མང་དུ་འཛག །ལུས་གྱོང་། མཁྲིས་པ་སྐྱུག །མིག་སེར། ཆུ་སེར་པོར་འབབ་པ་སོགས་
འབྱུང་ཞིང་འདི་ནི་མཁྲིས་རླུང་གི་གཙོ་བོ་སྟེ་བཅོས་ལ་བཟབ་པོ། །རླུང་གི་ས་རུ་མཁྲིས་པའི་རླུང་གི་རྩ་བྱ་རོག་གི་འགྲོས་ལྟ་བུར་འཕར་ན། ལུས་བརྡུངས་བ་ལྟར་ན། ཕོ་བ་སྦོས། རྣ་བ་འོན། ལུས་ལ་ཐོར་པ་དང་ཤུ་བ་སོགས་འབྱུང་ངོ་། །རླུང་གི་གནས་སུ་
མཁྲིས་པའི་བད་ཀན་གྱི་རྩ་སྦལ་པའི་འགྲོས་ལྟར་འབར་ན། ལུས་འདར་ཞིང་གཡོ། གོས་གོན་མི་འདོད། ཅུང་ཟད་འཐུར་དུ་འཁྲུ། བྱ་སྙོང་དང་། གཡལ་སྟོང་བྱེད། ཕོ་བ་འཁྲོགས་པ་སོགས་འབྱུང་། རླུང་གི་གནས་སུ་མཁྲིས་པའི་ཁྲག་གི་རྩ་བྱིའུའི་
འགྲོས་ལྟར་འཕར་ན། ལུས་ལ་ཟ་ཕྲུག་བྱེད། ཚགས་ཆིགས་དང་མགོ་བོ་ན། མིག་ན་བ་སོགས་འབྱུང་། རླུང་གི་གནས་སུ་མཁྲིས་པའི་ཆུའི་རྩ་རྟའི་འགྲོས་ལྟར་འཕར་ན། སོ་རྙི་ལ་སྐྲངས་ཤིང་ཆུ་སེར་དང་ཁྲག་འབྱུང་། མཁྲིས་ཚད་བསྐྱེད། དབུགས་

མི་བདེ། གཉིད་ཆེ། ལུས་ལྕི་བ་སོགས་འབྱུང་ངོ་། །རླུང་གི་གནས་སུ་བད་ཀན་གྱི་རྩ་ངང་བའི་རྒྱལ་པོའི་འགྲོས་ལྟར་འཕར་ན་ལུས་བརྡུངས་ཤིང་གཅུས་པ་ལྟར་ན། མགོ་བོ་འཁོར། དང་ཁ་འགགས། ལུས་ཁོལ་བུར་
ན། ཆུ་གཏོང་དཀའ་བ་སོགས་འབྱུང་ཞིང་འདི་ནི་བད་རླུང་གི་གཙོ་བོ་སྟེ་བཅོས་ལ་བཟབ་པོ། །རླུང་གི་གནས་སུ་བད་ཀན་གྱི་རླུང་གི་རྩ་རྨ་བྱའི་འགྲོས་ལྟར་འཕར་ན་ཕོ་བ་གཅུས་པ་ལྟར་ན། རྩ་གཏོར་དཀའ། རྐེད་པ་དང་ཆུ་རྒྱུས་ན། རླུང་སྒྲ་ན་སོགས་
འབྱུང་ངོ་། །རླུང་གི་གནས་སུ་བད་ཀན་གྱི་མཁྲིས་པའི་རྩ་འབབ་ཆུའི་འགྲོས་ལྟར་འཕར་ན་བྲང་ཚ། གྲང་བསིལ་ཆེ། ཁ་སྐོམ། མིག་དང་སེན་མོའི་མདོག་ལྗང་ཁུར་སྣང་བ། དངས་མ་འཛག་པ་སོགས་འབྱུང་ངོ་། །རླུང་གི་གནས་སུ་བད་ཀན་ཀྱི་
ཁྲག་གི་རྩ་ཕུག་རོན་གྱི་འགྲོས་ལྟར་འཕར་ན། རྔུལ་འཛག །ཤུ་བ་དང་ཐོར་བ་འོང་། །མིག་དམར་ཞིང་འབྱེད་འཛུམས་ཉུང་བ་སོགས་འབྱུང་ངོ་། །རླུང་གི་གནས་སུ་བད་ཀན་གྱི་ཆུའི་རྩ་ཁྱིམ་བྱའི་འགྲོས་ལྟར་འཕར་ན་མིག་འགྲིབ། པགས་པ་གྱོང་།
ཆུ་གསོག་འབྱུང་། རྩ་འབུར་མོར་དོད། ཟ་འཕྲུག་ལོང་ཞིང་བྲད་པ་དང་ཆུ་སེར་འཛག །ཕོ་བར་སྲིན་འབུ་འཕེལ་བ་སོགས་འབྱུང་ངོ་། །མཁྲིས་གནས་སུ་རླུང་གི་རྩ་སྦྲུལ་ལྔ་བུར་འཕར་ན། ལུས་ཀྱི་ཚགས་ཚིགས་བརྡུངས་པ་ལྟར་ན། ཆུ་འཚག་
དཀའ་ཞིང་ཟུག་ཆེ། ཁ་སྐོམ་ཞིང་ཐོར་པ་མང་། གྲང་བསིལ་ཆེ། སྐོམ་དད་ཆེ། ཕོ་བ་ན་བ་སོགས་འབྱུང་ཞིང་འདི་ནི་མཁྲིས་རླུང་གཙོ་བོ་སྟེ་བཅོས་ལ་བཟབ་པ་གཅེས། མཁྲིས་གནས་སུ་རླུང་གི་མཁྲིས་པའི་རྩ་ཤིག་གི་འགྲོས་ལྟར་འཕར་ན། ཚད་པ་
བསྐྱེད། ལུས་སྐམ་ཞིང་དྲོད་ཆེ། མིག་མི་གསལ། ཁ་རླུངས་དང་རྐང་མཐིལ་དྲོད་ཆེ་བ་སོགས་འབྱུང་། མཁྲིས་གནས་སུ་རླུང་གི་བད་ཀན་གྱི་རྩ་སྲིན་བུ་པད་མ་ཅན་ལྟར་འཕར་ན། སྦྱི་བོ་ན། ལེ་ལོ་དང་གཉིད་ཆེ། མཆིལ་མ་མང་། ཁར་རོ་ཁ་བ་

སོགས་འབྱུང་ངོ་། །མཁྲིས་གནས་སུ་རླུང་གི་ཁྲག་རྩ་ཉའི་འགྲོས་ལྟར་འཕར་ན། ལུས་མདོག་དམར་ཞིང་བ་སྦུའི་བུ་ག་ནས་ཁྲག་ཀྱང་ཅུད་ཟད་འཛག །མིག་ཆུ་མང་བ་སོགས་འབྱུང་ངོ་། མཁྲིས་གནས་སུ་རླུང་གི་རྩ་རྟའི་འགྲོས་ལྟར་འཕར་ན། ཕོ་བ་
སྦོས། ཡན་ལག་སྐམ་ཞིང་ཚིགས་དང་གདོང་སྐྲངས། དྲི་ཆུ་ཁྲག་ལྟར་བབ་བ་སོགས་འབྱུང་། མཁྲིས་གནས་སུ་བད་ཀན་གྱི་རྩ་ངང་བའི་རྒྱལ་པོའི་འགྲོས་ལྟར་འཕར་ན་ཁར་རོ་མངར། ཁོང་དུ་སྲིན་འབུ་འཕེལ། ཁོག་པར་ཟོ་བའི་ཞོ་དྲག་ཆགས་པ་ལྟ་
བུ་འབྱུང་ངོ་། །ལུས་ཀྱི་གཏིང་དྲོད་ཅུང་ཟད་ཆེ་ཞིང་ཚགས་ཚིགས་སོགས་ཁོལ་བུར་ན། མཁྲིས་སྐྲན་འཆའ་པ་སོགས་འབྱུང་སྟེ་བད་མཁྲིས་ཀྱི་གཙོ་བོ་ཡིན་པས་བཙོས་ལ་གཟབ་པ་གཅེས་སོ། །མཁྲིས་པའི་གནས་སུ་བད་ཀན་གྱི་རླུང་གི་རྩ་རྨ་བྱའི་འགྲོས་
ལྟར་འཕར་ན། ཉིན་རེས་འཇོག་ཏུ་ན། ལུས་ལ་རྔུལ་འབྱུང་ཞིང་དྲི་མི་ཞིམ། མིག་གི་མདངས་དཀར་པོར་འགྲོ། །མཆིལ་མ་མང་བ་སོགས་འབྱུང་། མཁྲིས་པའི་གནས་སུ་བད་ཀན་གྱི་མཁྲིས་རྩ་ཆུའི་འགྲོས་ལྟར་བུར་འཕར་ན། གཉིད་ཆེ། ལྕེ་
འགས། ལུས་གྱོང་། ཁྲག་ཅུང་ཟད་སྐྱུག་པ་སོགས་འབྱུང་ངོ་། །མཁྲིས་པའི་གནས་སུ་བད་ཀན་གྱི་ཁྲག་རྩ་ཕུག་རོན་གྱི་འགྲོས་ལྟར་འཕར་ན། སྣ་ཁྲག་འབབ། ཁྲག་སྐྲན་འཆའ། ལྟེ་བ་གཅུ་ཞིང་གཟེར། མེ་ལྕེ་འཁོར་ལོ་འབྱུང་། མཁྲིས་
པའི་གནས་སུ་བད་ཀན་གྱི་ཆུའི་རྩ་ཁྱིམ་བྱའི་འགྲོས་ལྟ་བུར་འཕར་་ན། དང་ཁ་མི་བདེ། མེ་དྲོད་འཆོར། མ་འཇུ་བའི་ནད་དང་འགྲོ་འདུག་དཀའ་བ་སོགས་འབྱུང་། བད་ཀན་གྱི་གནས་སུ་རླུང་གི་རྩ་སྦྲུལ་གྱི་འགྲོས་ལྟར་འགྲོས་ལྟར་འཕར་ན། རྐང་པ་ན།
འགྲིམས། ཁ་དྲི་མི་ཞིམ། མགོ་བོ་འཁོར་། ཆུའི་མདོག་སེར་བ་སོགས་འབྱུང་སྟེ་འདི་ནི་བད་རླུང་གི་རྩ་བ་ཡིན་པས་གཟབ་བར་བཅོས། བད་ཀན་གྱི་གནས་ས་རླུང་གི་མཁྲིས་རྩ་ཤིང་གི་མཁྲིས་རྩ་ཤིག་གིས་འགྲོས་ལྟར་འཕར་ན། དངས་མ་འཛག་

ལུས་སྟོབས་ཉམས། ངས་ཆད་པ་སོགས་འབྱུང་། བད་ཀན་གྱི་གནས་སུ་རླུང་གི་བད་ཀན་གྱི་རྩ་སྲིན་བུ་པད་མ་ཅན་གྱི་འགྲོས་ལྟར་འཕར་ན། བེ་སྣབས་སྐྱུག་ཅིང་གློ་ཆེ། སྐྱ་རྦབ་དང་མིག་
འདག་མང་བ་སོགས་འབྱུང་ངོ་། བད་ཀན་གྱི་གནས་སུ་རླུང་གི་ཁྲག་གི་རྩ་ཉའི་འགྲོས་ལྟར་འཕར་ན། ཕོ་བ་འཁྲོག་ཅིང་ན། དངས་མ་སྐམས་པས་ལུས་སྟོབས་ཉམས། སྲོང་ལོང་འབྱུང་། ཉིན་རེ་མོས་ཀྱིས་ན་
བའོ། །བད་ཀན་གྱི་གནས་སུ་རླུང་གི་ཆུའི་རྩ་རྟའི་འགྲོས་ལྟར་འཕར་ན། པགས་ནད་ཁོ་ལ་བུ་ན་བ་སེན་མོ་བཏབ་ཀྱང་རེག་པ་མི་ཚོར་བ། ཡན་ལག་སྐམ། དངས་མ་འཛག །ལུས་མགོ་མཇུག་ཐམས་ཅད་ན་བ་སོགས་
འབྱུང་། བད་ཀན་གྱི་གནས་སུ་མཁྲིས་པའི་རྩ་སྲེག་པ་འཕུར་བ་ལྟར་འཕར་ན། ཉལ་ན་ལྡང་འདོད། ལྡང་ན་ཉལ་འདོད། ཟས་སྐོམ་མི་འདོད་པ་དང་ཆུ་སྐྱུར་སྐྱུག །ལུས་དྲོད་ཆེ་བ་སོགས་འབྱུང་སྟེ། འདི་ཡང་བད་
མཁྲིས་གྱི་གཙོ་བོ་ཡིན་པས་བཅོས་ལ་བཟབ། བད་ཀན་གྱི་གནས་སུ་མཁྲིས་པའི་མཁྲིས་པའི་རླུང་རྩ་བྱ་རོག་གི་འགྲོས་ལྟར་འཕར་ན། གསུས་པ་སྤོ། མས་རླུང་གྱེན་དུ་ལྡོག །གཞང་འབྲུམ་འོང་བ་སོགས་འབྱུང་། བད་
ཀན་གྱི་གནས་སུ་མཁྲིས་བའི་བད་ཀན་གྱི་རྩ་སྦལ་པའི་འགྲོས་ལྟར་འཕར་ན། ཁྲག་འགྲིམས། བེ་སྣམས་སྐྱུགས། ལུས་དྲི་མི་ཞིམ་པ་སོགས་འབྱུང་། བད་ཀན་གྱི་གནས་སུ་མཁྲིས་པའི་ཁྲག་གི་རྩ་བྱིའུའི་སྐད་
ལྟར་འཕར་ན། ཆུ་སོགས་འབྱུང་། བྲང་ཚ། རྩིབ་ལོགས་དང་མཆིན་པ་ན། དང་ཁ་མི་བདེ་ཞིང་ཟས་མི་འཇུ་བ་སོགས་འབྱུང་། བད་ཀན་གྱི་གནས་སུ་མཁྲིས་པའི་ཆུའི་རྩ་རྟའི་འགྲོས་ལྟར་འཕར་ན། མིག་

ཀྱོང་དུ་རྡིབ། ཆུས་ལུས་སྐྲངས། ཁ་འགྲིག །ཚིགས་རེ་མོས་སུ་ན་བ་སོགས་འབྱུང་ངོ་། །མཁྲིས་པའི་གནས་སུ་མཁྲིས་པར་ང་གི་རྩ་སྦལ་བའི་འགྲོས་དང་ཁྲག་རྩ་བྱེའུའི་སྐད་ལྟར་དང་། རླུང་གི་མཁྲིས་རྩ་
ཤིག་གི་འགྲོས་གསུམ་རེས་འཇོག་ཏུ་འཕར་ན་འདུས་པ་སྟེ་ཁ་སྐོམ་ཞིང་འགྲིག །སྐོམ་དད་ཆེ། ལུས་ལྕི། ཤེས་པ་མི་གསལ་ན་དེ་ནི་མྱུར་དུ་འཆི་ཞིང་མི་འཚོའོ། །བད་ཀན་གྱི་གནས་སུ་བད་ཀན་རང་གི་རྩ་
ངང་བའི་རྒྱལ་པོའི་འགྲོས་དང་རླུང་གི་མཁྲིས་རྩ་ཤིག་གི་འགྲོས་སོ། །མཁྲིས་པའི་བད་ཀན་གྱི་རྩ་སྦལ་པའི་འགྲོས་གསུམ་རེས་འཇོག་དུ་འབར་ན། དེ་ཡང་ནད་གསུམ་འདུས་པ་སྟེ་མི་འཚོའོ། །ལུས་འཁྲུ་བ།
སྐྱུགས་པ། མགོ་དང་ཚགས་ཚིགས་ན་བ། སོ་དང་ལྕེ་ནག་པོར་སོང་བ། ཕོ་བ་དང་སྟོད་ལ་གཟེར་བ་སོགས་ནད་རླུང་མཁྲིས་བད་ཀན་གསུམ་གའི་རྟགས་ཚང་ཞིང་། རླུང་གི་གནས་སུ་བད་ཀན་གྱི་རྩ་ངང་
པའི་རྒྱལ་པོའི་འགྲོས་ལྟར་འཕར་ན། དེ་ནི་ངེས་པར་མི་འཚོའོ། རླུང་མཁྲིས་བད་ཀན་གསུམ་ཀའི་གནས་སུ་འགྲོས་རྣམས་ངེས་མེད་སྣ་ཚོགས་སུ་རྒྱུ་ན་ནད་ཡུན་རིང་ཞིང་འཚོ་བར་མི་འགྱུར་རོ། །རླུང་གི་
གནས་སུ་རླུང་དང་། མཁྲིས་པའི་གནས་སུ་འང་རླུང་རྩ་འཕར་ན་མ་འཛུ་བའི་ནད་སྟེ་གསོ་སླའོ། །དེ་ལྟར་རྩའི་དབྱེ་བ་རྣམས་མ་ནོར་བར་གཏན་ལ་ཕབ་སྟེ་ནད་གང་ཡིན་ངོས་ཟིན་པ་དང་། དེའི་སྨན་དང་སྦྱོད་
ལམ་རྣམས་བྱ་བ་ནི་གནད་དོ། །ཞེས་དྲང་སྲོང་ཆེན་པོ་ད་ནནྡྲ་སྟེ་སྦྱིན་པའི་དབང་བའི་མཛད་པའི་རྩ་བ་རྟག་ཅིང་གཏན་ལ་འབེབས་པའི་རབ་ཏུ་དབྱེ་བ་རྫོགས་སོ།། །།

༄