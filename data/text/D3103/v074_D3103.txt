༄༅། །རྣལ་འབྱོར་པས་བཟློག་པའི་ཟོར་བྱ་བར་འདོད་ན། དང་པོར་རྫས་བསགས་པ་ནི། ཁམ་སའི་མི་མོའི་གཟུགས་བཞིའམ་བརྒྱད་དམ་བཅུ་བྱའོ། །དེ་ནས་སྒོ་ང་དང་། མདའ་འུག་པ་མ་སྐྱེར་པ་མ་མདེའུ་ཅན་བཞི་དང་། ཁྲག་ཕོར་བཞིར་དུག་དང་ཟོར་གྱི་སྣ་དུ་མ་
བླུགས་པའི་སྣོད་བཞི་དང་། དམར་གཏོར་ཆ་བཞི་དང་། མཆོད་པ་རྣམ་པ་ལྔ་བཤམ་མོ། །དེ་རྣམས་ཀྱང་གྲངས་འབྱོར་ན་བཅུ་བཅུ། མ་འབྱོར་ན་བརྒྱད་དམ་བཞི་བསག་པ་ནི། དེ་ནས་སྔགས་མཁན་བཅུ་འམ་བརྒྱད་དམ་བཞིའམ་མཐའ་མར་རང་གཅིག་པུས་ལུས་ལ་ཁྲག་དང་སོལ་
བས་བྱུགས་ཏེ། གོས་ནག་པོ་བགོས་ནས་ཁྲོས་པའི་ཡིད་ཀྱིས་གནས་ཏེ། རང་ལྷའི་རྣལ་འབྱོར་དུ་བྱས་ཏེ། ཐུན་དྲུག་གམ་ཐུན་བཞིར་ཐམས་ཅད་འཇོམས་པར་བྱེད་པའི་སྔགས་རིང་དང་། འབྱུང་པོ་ཚར་གཅོད་པའི་ཡུངས་ཀར་དང་། འཚེ་ལ་སྔགས་ཏེ། དེ་རྣམས་ལ་གཟེར་ནས་བར་

བར་དུ་ནད་གདོན་ཐམས་ཅད་ལ་བྱོ་ཞེས་བྱ་བས་གདབ་བོ། །དེ་ཡང་གདུགས་དཀར་མོ་ཅན་ལ་ཐུན་བཞིའམ། དྲུག་ཏུ་མཆོད་བསྟོད་བྱས་ཏེ་བྱོ་བ་དང་། བཟློག་པར་གསོལ་བ་གདབ་པ་དང་ལྷ་མ་སྲིན་སྡེ་བརྒྱད་དང་ཡུལ་ལྷས་གསོལ་བ་གདབ་པར་བསམ་མོ། །
དེ་ལྟར་ཐུན་བཞིའམ་དྲུག་ཏུ་སྔགས་པ་དེ་ཚེས་གྲངས་དང་གཟའ་སྐར་བརྩིས་ཏེ། དུས་ལ་བབ་པ་ན་སྐྱེས་བུ་སྔགས་དང་ལྡན་པའམ། ཆོ་ག་དང་ལྡན་པས་ཟོར་ལམ་ཕྱེ་བར་ཟོར་བསྐྱལ་ཏེ། དེ་ལྟ་བུ་ཡང་རང་ངམ་གཞན་ཤིན་ཏུ་ཉན་ཆེ་ན། ནར་མར་བྱས་པས་དུས་མ་ཡིན་པར་འཆི་བ་
བརྒྱད། དགྲ་དང་བགེགས་བཟློག་པར་ངེས་ཏེ། བྱོལ་སྔགས་བཟླས་ཀྱང་འགལ་བ་མེད་དོ། །བཟློག་པའི་ཟོར་བྱ་བའི་ཆོ་ག་སློབ་དཔོན་ཙནྡྲ་གོ་མིས་མཛད་པ་རྫོགས་སོ།། ༄