༄༅། །སངས་རྒྱས་ལ་ཕྱག་འཚལ་ལོ། །
ངན་པ་ངན་པ་འཇིག་རྟེན་ཀུན་སྨྲ་ཡང་། །གཅེས་པའི་ཡོན་ཏན་དྲི་མེད་ཟབ་མོ་ཡོད། །ཨུཏྤལ་ཆུ་ནང་བཏུས་ན་ཆུས་མི་རེག །དེ་འདྲའི་མང་པོའི་སྒྱུ་མཁན་བི་རཱུ་པ། །ཚོང་དུས་དང་ནི་གྲོང་དང་ཆུ་འགྲམ་ནི། །གང་དུ་ཕྱིན་ནས་ལུས་འགྱེལ་དེ་མི་ཤེས། །ཨུཏྤལ་ཆུ་ནང་བཏུས་ན་ཆུས་
མི་རེག །དེ་འདྲའི་མང་པོའི་སྒྱུ་མཁན་བི་རཱུ་པ། །འཇིག་རྟེན་ངན་པར་སྨྲ་བ་དེ་བརྫུན་ཡིན། །ཁྲོས་པས་གངྒཱ་བབ་པ་རྒྱུན་ལས་བཟློག །ཨུཏྤལ་ཆུ་ནང་བཏུས་ན་ཆུས་མི་རེག །དེ་འདྲའི་མང་པོའི་སྒྱུ་མཁན་བི་རཱུ་པ། །ཉི་མ་གཏའ་མར་བཅུག་ནས་ཆང་ནི་འཐུངས། །ཨནྡ་འཇིགས་

བྱས་བྷེ་མེའི་ས་ར་བཤིག །ཨུཏྤལ་ཆུ་ནང་བཏུས་ན་ཆུས་མི་རེག །དེ་འདྲའི་མང་པོའི་སྒྱུ་མཁན་བི་རཱུ་པ། །བི་རཱུ་པའི་གླུ་རྫོགས་སོ།། ༄